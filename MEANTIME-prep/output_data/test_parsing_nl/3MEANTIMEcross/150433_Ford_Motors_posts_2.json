{"authors": [], "date_download": null, "date_modify": null, "date_publish": null, "description": "", "filename": "150433_Ford_Motors_posts_2.7_billion_annual_profit.xml", "image_url": null, "language": "nl", "localpath": null, "source_domain": "150433_Ford_Motors_posts_2", "text": "Ford Motors meldt jaarwinst van US $ 2,7 miljard 28-Jan-10 Autofabrikant Ford Motors Co. meldt een winst van US $ 2,7 miljard over het afgelopen jaar, de eerste keer in vier jaar. Het is een grote verbetering ten opzichte van 2008, toen het bedrijf een verlies van bijna $ 15 miljard moest melden. In het laatste kwartaal van 2009 maakte Ford volgens het bericht een winst van $ 868 miljoen en het bedrijf verwacht ook dit jaar weer winst te maken. Het bedrijf verlaagde vorig jaar de kosten tot $ 118,3 miljard, $ 19,8 miljard minder dan het jaar daarvoor. Eind 2009 had Ford een schuld van $ 34,3 miljard. In het vierde kwartaal steeg de verkoop van Ford-auto' s in de V.S. met dertien procent in vergelijking tot dezelfde periode in 2008, waarmee het een aandeel van 15,3 % van de automarkt in handen heeft. Alan Mulally, president en chief executive, gaf zijn commentaar op de winst. ``Alhoewel we nog voor aanzienlijke uitdagingen zullen komen te staan, was 2009 een belangrijk jaar voor Ford en hebben we het bewijs geleverd dat ons One Ford-plan werkt en dat we op het pad naar winstgevende groei lopen,' ' waar hij aan toevoegde dat ``de internationale economische omstandigheden herleven, maar ze zijn nog steeds kwetsbaar.' '", "title": "Ford Motors posts 2.", "title_page": null, "title_rss": null, "url": null}