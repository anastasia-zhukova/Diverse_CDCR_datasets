{"authors": [], "date_download": null, "date_modify": null, "date_publish": null, "description": "", "filename": "125796_Chrysler_files_for_bankruptcy,_Fiat_Group_SpA_to_run_company.xml", "image_url": null, "language": "nl", "localpath": null, "source_domain": "125796_Chrysler_files_for_bankruptcy,_Fiat_Group_SpA_to_run_company", "text": "Chrysler vraagt faillissement aan, Fiat Group SpA neemt het roer over 01-May-09 De Amerikaanse autofabrikant Chrysler vroeg dinsdag faillissement aan maar er werd een deal met de Europese autofabrikant Fiat gesloten. Het nieuwe Chrysler zal voor 55 procent eigendom zijn van de United Auto Workers, acht procent van de Amerikaanse staat, twee procent van de Canadese staat en Fiat start met een aandeel van 20 procent. Robert Nardelli, de CEO van Chrysler, trekt zich terug wanneer het faillissement is afgewikkeld. \"In eerste instantie benoemt het Italiaanse Fiat drie leden voor de raad van bestuur van het nieuwe Chrysler ; de Amerikaanse overheid kiest zes leden. \"Fiat kan na afbetaling van de Amerikaanse leningen een meerderheidsbelang in het bedrijf nemen. De beheerders van Chrysler verwachten dat het faillissement een paar maanden in beslag zal nemen. ``We verwachten dat dit een heel kort faillissementsproces van 30 tot 60 dagen zal zijn, waarin het bedrijf normaal blijft functioneren,' ' zei een hooggeplaatste overheidsambtenaar. ``Mensen kunnen gewoon een auto kopen, de garantie blijft geldig en alles moet normaal blijven functioneren.' ' De faillisementsaanvraag gaf aan dat Chrysler 20 crediteuren elk meer dan 10 miljoen dollar verschuldigd is. De deal met Fiat is echter gesloten en rond 2011 zijn naar verwachting de eerste Chrysler-modellen ontworpen door Fiat op straat te zien. \"``Dankzij deze samenwerking heeft Chrysler niet alleen een kans om te overleven maar ook om het wereldwijd goed te doen,' ' zei de Amerikaanse president Obama ; ``Fiat heeft aangetoond dat het de schone, zuinige auto' s kan bouwen die de toekomst van de sector vertegenwoordigen.' ' \"Erich Merkle, analist voor de autosector, heeft echter zijn twijfels. ``De geschiedenis demonstreert dat samenwerkingen het echt niet zo goed doen, hoe goed ze er ook op papier uitzien,' ' zei hij.' ' De herstructurering werd geleid door Steve Rattner, voormalig investeringsbankier, en de taskforce voor de autosector van de Amerikaanse overheid. Obama heeft Fiat drie ultimatums gesteld. Fiat moet een auto produceren die 40 mijl per gallon kan afleggen terwijl het het nieuwe Chrysler beheert, brandstofzuinige Fiat-technologie aan fabrieken van Chrysler in de Verenigde Staten geven en auto' s in Chrysler-fabrieken in de V.S. produceren en in Europa distribueren.", "title": "Chrysler files for bankruptcy, Fiat Group SpA to run company.", "title_page": null, "title_rss": null, "url": null}