{"authors": [], "date_download": null, "date_modify": null, "date_publish": null, "description": "", "filename": "160257_Ford_US_auto_sales_spike.xml", "image_url": null, "language": "nl", "localpath": null, "source_domain": "160257_Ford_US_auto_sales_spike", "text": "Amerikaanse omzet Ford stijgt en passeert GM 03-Mar-10 Ford Motor Company zei afgelopen dinsdag dat de verkoop in de Verenigde Staten in februari was gestegen met 43 % in vergelijking tot dezelfde periode vorig jaar en het bedrijf meer auto' s heeft verkocht dan rivalen Toyota en General Motors. Ford zei dat er in totaal 142.285 auto' s werden verkocht, terwijl GM 141.951 auto' s verkocht. Bovendien zei Ford dat zijn aandeel in de totale Amerikaanse automarkt was gestegen naar 17 % ten opzichte van 14 % het jaar daarvoor. Dit was beter dan voorspeld door analisten en het aandeel van Ford steeg in de ochtend tot een hoogte die in vijf jaar niet meer was gezien, alhoewel het later op de dag weer daalde. De omzet van Ford was grotendeels te danken aan een groei van 74 % aan vlootverkopen aan bedrijven. Verhuurbedrijven alleen al kochten zo' n 30.000 voertuigen. Consumenten kochten slechts 28 % meer auto' s van Ford. De meest geliefde wagens waren de Fusion and Taurus, waarvan de verkoop steeg met respectievelijk 166,5 % en 93,3 %, alhoewel er ook meer SUV' s en pickup trucks werden verkocht. Beide modellen zijn vorig jaar sterk gereviseerd en volgens analisten is de gestegen omzet met name te danken aan de verbeterde kwaliteit. Ook andere bedrijven publiceerden vandaag hun cijfers voor februari en ook bij hen steeg de omzet, alhoewel niet zo sterk als bij Ford. Toyota vormde hierop de enige uitzondering, want zijn omzet daalde met 8,7 % omdat er bepaalde modellen wereldwijd moesten worden teruggehaald, waardoor ook productie van deze modellen tijdelijk stil kwam te liggen. ``De kracht van onze nieuwe producten. .. is voelbaar bij de klant,' ' zei Ken Czubay, vice-president sales en marketing bij Ford. Hij zei echter dat trouwe klanten van Toyota nu geen auto' s van rivalen kopen maar wachten op de resultaten van de terughaling.", "title": "Ford US auto sales spike.", "title_page": null, "title_rss": null, "url": null}