{"authors": [], "date_download": null, "date_modify": null, "date_publish": null, "description": "", "filename": "120578_Automobile_sales_in_the_United_States_down_sharply.xml", "image_url": null, "language": "nl", "localpath": null, "source_domain": "120578_Automobile_sales_in_the_United_States_down_sharply", "text": "Autoverkopen in Verenigde Staten sterk gedaald 03-Feb-09 De verkoop van auto' s in de Verenigde Staten is in januari met 35 % gedaald vergeleken met januari vorig jaar, meldden autofabrikanten in hun verkoopcijfers voor deze maand. Ford Motor Company verkocht afgelopen maand 42 % minder dan vorig jaar. General Motors meldde een daling van 49 %. Chrysler deed het van alle nationale autofabrikanten het slechtst met een daling van 55 %. De verkoop loopt niet alleen terug bij Amerikaanse fabrikanten. Het Japanse Toyota meldde een daling van 32 % in Amerika vergeleken met vorig jaar, Nissan Motors verloor 30 % en Honda verkocht 28 % minder auto' s. Subaru en South Korean Hyundai Motor Company behoorden tot de weinige autofabrikanten die een verkoopstijging rapporteerden. Zij meldden een stijging van respectievelijk acht en veertien procent. Op jaarbasis is ook de totale omzet sterk aan het dalen. In de Verenigde Staten werd vorig jaar 13,2 miljoen auto' s verkocht, 18 % minder dan het jaar daarvoor. GM kondigde aan dat het 22.000 werknemers in de Verenigde Staten een afkoopregeling zal aanbieden om zo de uitgaven te beperken. Vorige maand kregen GM en Chrysler 17,4 miljard dollar aan staatshulp nadat ze waarschuwden voor een ophanden zijnd faillissement.", "title": "Automobile sales in the United States down sharply.", "title_page": null, "title_rss": null, "url": null}