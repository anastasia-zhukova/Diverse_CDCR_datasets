{"authors": [], "date_download": null, "date_modify": null, "date_publish": null, "description": "", "filename": "126029_US_automaker_GM_reports_losses.xml", "image_url": null, "language": "nl", "localpath": null, "source_domain": "126029_US_automaker_GM_reports_losses", "text": "Amerikaans autofabrikant GM rapporteert 6 miljard dollar verlies 07-May-09 De Amerikaanse autofabrikant General Motors meldt in het eerste kwartaal van 2009 een verlies van 6 miljard Amerikaanse dollar door sterk dalende verkopen. Buiten speciale posten heeft het bedrijf netto $ 5,9 miljard verlies geleden oftewel $ 9,66 per aandeel. In het eerste kwartaal van vorig jaar leed GM een verlies van $ 381 miljoen, $ 0,67 per aandeel. De meeste financi\u00eble analisten hadden voorspeld dat de autofabrikant $ 6,7 miljard of $ 11,05 per aandeel zou verliezen. GM meldde ook dat het $ 10,2 miljard had uitgegeven in een poging een faillissement te voorkomen. De fabrikant heeft meer dan $ 15 miljard aan hulpverlening ontvangen van de overheid. Het bedrijf heeft tot 1 juni om een herstructureringsplan op te stellen. Als dit niet gebeurt, moet het faillissementsbescherming aanvragen. ``We richten ons sterk op de kosten van het bedrijf maar als je omzet gaat dalen, kom je in een vicieuze cirkel terecht en kun je je niet herstellen,' ' zegt Ray Young, chief financial officer bij GM. ``We denken dat er nog steeds een kans van 60-80 procent is dat GM failliet gaat. Het kapitaal van GM is nu grotendeels niet investeerbaar maar we geloven steeds meer dat GM veel sterker uit een faillissement kan komen als het Chapter 11-proces niet te lang duurt, vooral gezien de omvang van de gerichte eliminatie van dealers,' ' zegt analist Himanshu Patel.", "title": "US automaker GM reports losses.", "title_page": null, "title_rss": null, "url": null}