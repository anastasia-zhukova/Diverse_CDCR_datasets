{"authors": [], "date_download": null, "date_modify": null, "date_publish": null, "description": "", "filename": "123881_GM_and_Chrysler_receive_Canadian_loans_amid_US_restructuring_ultimata.xml", "image_url": null, "language": "nl", "localpath": null, "source_domain": "123881_GM_and_Chrysler_receive_Canadian_loans_amid_US_restructuring_ultimata", "text": "GM en Chrysler krijgen bij Amerikaanse ultimatums om te herstructureren een Canadese lening 03-Apr-09 General Motors (GM) en Chrysler krijgen van de Canadese staat en de provinciale overheid van Ontario een overbruggingslening maar zullen verder geen hulp meer krijgen van de Canadese of Amerikaanse staat tot ze hun activiteiten herstructureren. ``Dit is helaas een noodzakelijke stap om de Canadese economie te beschermen. We gaan er hierbij vanuit dat de Verenigde Staten en Canada zich natuurlijk geen catastrofale instorting op de korte termijn kunnen veroorloven,' ' zei Stephen Harper, de premier van Canada. ``We kunnen en moeten onze autosector niet simpelweg laten verdwijnen en dat zullen we ook niet doen. Deze industrie is meer dan welke andere een embleem van de Amerikaanse spirit, een symbool van het succes van Amerika,' ' zei Barack Obama, president van de Verenigde Staten. ``Deze bedrijven en deze sector moeten uiteindelijk onafhankelijk kunnen zijn en niet op de staat teren.' ' Chrysler krijgt 1 miljard Canadese dollar en komt misschien zelfs in aanmerking voor 4 miljard Canadese dollar. Als Chrysler binnen 30 dagen met een herstructureringsplan komt, zou het een lening van 6 miljard Amerikaanse dollar kunnen krijgen. Als onderdeel van dat plan moet binnen 30 dagen om de Amerikaanse overheid gerust te stellen een samenwerkingsverband worden aangegaan met Fiat. \"Fiat is leverancier van kleinere auto' s die minder brandstof verbruiken ; deze fusie zal Chrysler helpen levensvatbaar te blijven op de Noord-Amerikaanse markt. \"Als Chrysler door de rechtbank failliet wordt verklaard, wordt het zeker verkocht. Tom LaSorda, president van Chrysler, kondigde aan dat de Canadese activiteiten als onderdeel van het herstructureringsplan zullen worden opgedoekt tenzij de Amerikaanse overheid niet 2,3 miljard Amerikaanse dollar aan steun toezegt en er een nieuw contract met Canadian Auto Workers CAW wordt afgesloten om de totale kosten te verlagen met 19 Canadese dollar per uur. Na de aankondiging daalde de omzet uit autoverkoop in Canada van Chrysler met 23 % in vergelijking tot maart 2008. GM heeft tot eind mei om het bedrijf te herstructureren en maximaal 7,5 miljard Canadese dollar aan steun te ontvangen. In het kader van de herstructurering werd de CEO van General Motors, Rick Wagoner, afgelopen zondag vervangen door Fritz Henderson, de huidige chief operating officer. Henderson zei dinsdag dat GM een herstructureringsplan heeft ingediend waaronder vijf fabrieken worden gesloten, wat nog kan worden uitgebreid als het bedrijf wil voldoen aan de eisen voor financi\u00eble steun. Hij houdt zich hierbij aan de eisen van de taskforce van Obama voor de autosector om faillissement aan te vragen als GM niet tot een oplossing kan komen met de vakbonden, obligatiehouders en anderen. GM kondigde recentelijk het ``GM Total Confidence'' -programma aan, waaronder consumenten aankoopbescherming krijgen voor het geval ze binnen twee jaar na aankoop hun baan verliezen om economische redenen. Na de herstructureringsaankondiging van Chrysler in Canada daalde de verkoopomzet met slechts 17,3 % in vergelijking tot 2008, een stijging ten opzichte van een maand eerder. GM moet een aantal deel van de kosten uit eerdere jaren verlagen, waaronder de pensioenen en medische kosten in verband met de vakbonden. Een deel van de problemen van GM is de wijten aan de investering in vrachtwagens en SUV' s op een moment dat de brandstofprijzen hoog waren en de consument vraagt om zuinige voertuigen. Tony Clement, minister van industrie in Canada, hoopt dat de CAW het herstructureringsplan zal ondersteunen en nieuwe afspraken wil maken. Een onderhandelaar van de United Auto Workers zei : ``Ik denk niet dat de UAW iets zal doen tot ze zien wat de obligatiehouders willen toegeven.' ' De regering van Obama kijkt naar faillissementsregelingen voor de autofabrikanten ``als een manier om ze snel te helpen herstructureren en er als sterkere bedrijven uit te komen. Zo kunnen oude schulden die op ze rusten snel worden afgewikkeld. Het is moeilijk wat we vragen. Het vereist moeilijke beslissingen van de bedrijven. Vakbonden en werknemers die al pijnlijke concessies hebben moeten doen, moeten nog meer opgeven. En crediteuren moeten inzien dat ze niet kunnen rekenen op eindeloze hulp van de overheid,' ' zei Obama. De exporteurs van auto-onderdelen en software in India hebben al te lijden onder de dalende autoverkopen. Softwarecontracten met GM en Chrysler leveren leveranciers in India 300 tot 350 miljoen Amerikaanse dollar op. Bovendien kennen deze twee grote autofabrikanten meestal contracten van 1 miljard dollar toe aan onderdelenleveranciers. ``We maken ons zorgen en houden de ontwikkelingen in de V.S. nauwgezet in de gaten om de gevolgen in te schatten. Indiase leveranciers merken al dat er minder auto' s worden verkocht in Amerika,' ' zei een leverancier van auto-onderdelen in Delhi. ``In de toekomst zal de sector absoluut kleiner zijn maar als onze inspanningen succesvol zijn, is de sector we levensvatbaar en zullen er goede banen voor Canadezen beschikbaar zijn,' ' zei Clements. Betty Sutton, afgevaardigde van Ohio, legde de CARS act op tafel, waaronder een stimulans van 3.000 tot 5.000 dollar wordt geboden aan mensen die hun auto inruilen voor een zuinig exemplaar. ``Dit stimuleert duidelijk de economie, trekt de consument naar de showroom en zorgt dat er weer auto' s worden verkocht. Wat ik er bijzonder mooi aan vind, is dat het ook op twee manieren goed is voor het milieu,' ' zei William Clay Ford Jr., executive chairman van Ford Motor Co .. Ford Motor Company heeft niet om overheidssteun gevraagd. Sinds december hebben GM en Chrysler 17,4 miljard Amerikaanse dollar aan overheidsleningen ontvangen.", "title": "GM and Chrysler receive Canadian loans amid US restructuring ultimata.", "title_page": null, "title_rss": null, "url": null}