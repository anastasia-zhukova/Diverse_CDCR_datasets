{"authors": [], "date_download": null, "date_modify": null, "date_publish": null, "description": "", "filename": "60086_Ford_Taurus_to_be_revived.xml", "image_url": null, "language": "nl", "localpath": null, "source_domain": "60086_Ford_Taurus_to_be_revived", "text": "Ford Taurus nieuw leven ingeblazen 09-Feb-07 CEO Alan Mulally van Ford Motor Company meldde dat het bedrijf de Ford Five Hundred omdoopt tot Taurus voor het modeljaar 2008, waarin naar verwachting een bijgewerkt model wordt ge\u00efntroduceerd om de slechte verkoopcijfers op te krikken. Mulally zegt dat de beslissing van Ford om alle modellen een naam met een F te geven niet handig was en zorgt dat de namen snel worden vergeten. Daarom wil Mulally veel gerespecteerde naamplaten van Ford in ere herstellen, waaronder de Taurus en mogelijk ook de Falcon in de toekomst. \"De Ford Taurus werd oorspronkelijk uitgebracht in 1986 en was een revolutionaire auto die de regels van de sedan doorbrak ; andere Amerikaanse autofabrikanten volgden en er werd een ontwerprevolutie ontketend waardoor de ``vierkante'' auto' s van de zeventiger en tachtiger jaren uit het straatbeeld van Detroit verdwenen. \"De Taurus overleefde vier generaties en er werden 7.500.000 exemplaren verkocht. De Taurus werd in oktober 2006 uit de handel genomen nadat korte tijd de 2007 modellen voor bedrijven werden aangeboden. ``Hoe kan hij verdwijnen?' ' vroeg Alan Mulally in die tijd. ``Het is de best verkopende auto in Amerika.' ' Alhoewel de naamsverandering de Five Hundred naar verwachting niet tot een auto zal maken waarvan meer dan 400.000 exemplaren per jaar worden verkocht, zoals de Taurus, zal de omzet naar verwachting wel stijgen en de naamsbekendheid stijgen aangezien de Taurus een bekende naamplaat is.", "title": "Ford Taurus to be revived.", "title_page": null, "title_rss": null, "url": null}