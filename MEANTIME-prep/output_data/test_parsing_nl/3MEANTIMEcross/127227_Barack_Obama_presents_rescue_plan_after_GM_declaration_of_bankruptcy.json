{"authors": [], "date_download": null, "date_modify": null, "date_publish": null, "description": "", "filename": "127227_Barack_Obama_presents_rescue_plan_after_GM_declaration_of_bankruptcy.xml", "image_url": null, "language": "nl", "localpath": null, "source_domain": "127227_Barack_Obama_presents_rescue_plan_after_GM_declaration_of_bankruptcy", "text": "Barack Obama presenteert reddingsplan na faillissementsverklaring GM 01-Jun-09 Na de aankondiging om 12.00 uur UTC door General Motors dat het bedrijf faillissement en crediteurenbescherming onder Chapter 11 had aangevraagd -- het grootste faillissement van een Amerikaanse fabrikant, presenteerde de president van de Verenigde Staten, Barack Obama, vandaag om 16 : 00 UTC vanuit het Witte Huis in een televisiespeech een reorganisatieplan .. Obama beschreef het probleem als een probleem ``dat er al decennia zat aan te komen,' ' en rechtvaardigde de voorgestelde reorganisatie van General Motors. Volgens hem was het de bedoeling niet de ``slechte zakelijke beslissingen uit het verleden voort te zetten,' ' en hij zei dat meer geld lenen aan General Motors terwijl de schuldenlast het probleem was juist een slechte beslissing zou zijn geweest. De Amerikaanse overheid wil in samenwerking met de overheden van Canada en Ontario (die hij naast de overheid van Duitsland bedankte voor haar rol in de verkoop van een bedrijfsaandeel in GM Europe) aandeelhouder worden in General Motors. De Verenigde Staten zou dan een aandeel van 60 % hebben. De staat geeft GM US $ 30 miljard naast het geld dat het bedrijf al heeft gekregen. Ten aanzien van het overheidsaandeel zei hij dat hij weigerde ``General Motors en Chrysler afhankelijk te laten worden van de staat'' en hij hoopte dat het faillissement van Chrysler en General Motors ``snelle, chirurgische faillissementen'' zouden zijn. Hij verwees naar Chrysler als voorbeeld van wat hij hoopte voor General Motors maar gaf aan dat General Motors ``een complexer bedrijf'' is dan Chrysler. In antwoord op kritiek van politieke tegenstanders voorafgaand aan de speech, die zeiden dat de federale overheid actief zou deelnemen in de activiteiten van het geherstructureerde bedrijf, zei hij dat hij ``er geen interesse in had'' om GM te beheren en dat de federale overheid zich grotendeels niet zou beroepen op ``zijn rechten als aandeelhouder'' . Hij zei met name dat de overheid zou afzien van zijn recht als aandeelhouder om te bepalen ``wat voor nieuwe auto' s er moeten worden gemaakt.' ' Hij verklaarde dat hij verwachtte dat het nieuwe GM ``hoogwaardige, veilige en zuinige auto' s van morgen'' zal maken en beschreef meermalen dat hij hoopte op ``betere'' en ``meer zuinige'' auto' s nadat de merken van GM zijn gestroomlijnd. Tegen het grote publiek zei hij dat hij ``niet zal pretenderen dat de moeilijke tijden voorbij zijn.' ' Hij beschreef de financi\u00eble moeilijkheden die bepaalde partijen, waaronder aandeelhouders, gemeenschappen rondom de GM-fabrieken, GM-dealers en anderen, moeten ondergaan als ``offer voor de volgende generatie'' , zodat hun kinderen kunnen leven in ``een Amerika dat nog steeds dingen maakt'' en concludeerde dat de V.S. hopelijk ooit de realiteit van het motto (een veelgebruikt verkeerd citaat van wat Charles Erwin Wilson ooit zei in de Amerikaanse Senaat toen hij werd genomineerd voor de positie van Secretary of Defense) dat ``wat goed is voor General Motors, goed is voor de Verenigde Staten van Amerika.' '", "title": "Barack Obama presents rescue plan after GM declaration of bankruptcy.", "title_page": null, "title_rss": null, "url": null}