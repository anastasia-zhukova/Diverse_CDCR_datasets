{"authors": [], "date_download": null, "date_modify": null, "date_publish": null, "description": "", "filename": "47720_Ford_announces_deep_production_cuts_in_response_to_growing_losses.xml", "image_url": null, "language": "nl", "localpath": null, "source_domain": "47720_Ford_announces_deep_production_cuts_in_response_to_growing_losses", "text": "Ford kondigt sluiting productiefaciliteiten aan als reactie op groeiende verliezen 19-Aug-06 Ford kondigt een inkrimping van 21 % (168.000 stuks) in de Amerikaanse en Canadese productie aan, waardoor een deel van de tien fabrieken in het vierde kwartaal worden gesloten. Deze maatregel volgt op bestaande reorganisatieplannen die in januari werden aangekondigd, waaronder tot 2012 25.000 tot 30.000 arbeidsplaatsen verdwijnen en 14 fabrieken worden gesloten. Ford is de op twee na grootste autofabrikant ter wereld en de op een na grootste in de V.S .. De afgelopen jaren werd het bedrijf geconfronteerd met lage winst en een dalend marktaandeel. In 2005 meldde Ford een verlies van $ 1,6 miljard en onlangs werd een verlies van $ 254 miljoen in het tweede kwartaal gemeld naast een omzetdaling van 34 % over juli in vergelijking tot vorig jaar. George Pipas, director of sales analysis bij Ford, geeft aan dat dit deze beslissing genomen werd omdat de prijsstijging van brandstof de verkoop van de SUV' s van het bedrijf negatief be\u00efnvloedt en er ook van de geliefde F-series pickup truck steeds minder worden verkocht. Tot dusver worden waarschijnlijk de volgende fabrieken geraakt : * St. Thomas Assembly in St. Thomas, Ontario, Canada * Chicago, Illinois * Wixom Assembly Plant in Wixom, Michigan, Michigan * Louisville Assembly in Louisville, Kentucky * Michigan Truck Plant in Wayne, Michigan * St. Paul, Minnesota * Kansas City Assembly in Kansas City, Missouri * Norfolk Assembly in Norfolk, Virginia * River Rouge Plant in Dearborn, Michigan. Het aandeel van Ford daalde met 17 cent (2,1 %) tot $ 8 op de New York Stock Exchange.", "title": "Ford announces deep production cuts in response to growing losses.", "title_page": null, "title_rss": null, "url": null}