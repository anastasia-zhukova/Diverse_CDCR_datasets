{"authors": [], "date_download": null, "date_modify": null, "date_publish": null, "description": "", "filename": "238039_Apple_Inc._CEO_Steve_Jobs_on_medical_leave.xml", "image_url": null, "language": "nl", "localpath": null, "source_domain": "238039_Apple_Inc", "text": "Apple Inc. CEO Steve Jobs met medisch verlof 17-Jan-11 Steve Jobs, chief executive officer van Apple Inc., kondigde maandag in een interne memo aan dat hij voor een onbekende periode met medisch verlof gaat. Door de verklaring daalde de aandelenkoers van Apple op buitenlandse markten sterk terwijl de Amerikaanse beurzen waren gesloten ter ere van Martin Luther King. Het is de derde keer in de afgelopen tien jaar dat Jobs, die 55 jaar oud is, medisch verlof opneemt. In 2004 nam hij vrij en ook begin 2009 ging hij met medisch verlof, waarna hij aankondigde een levertransplantatie te hebben ondergaan. Jobs heeft nog niet aangegeven wat dit keer de reden is maar zei dat hij nog steeds de CEO van het bedrijf is. Net als de eerste twee keer is de huidige chief operating officer nu verantwoordelijk voor de dagelijkse gang van zaken binnen het bedrijf. \"Alhoewel er verder geen officieel commentaar door Apple is gegeven, zei The New York Times dat iemand die bekend is met de situatie meldde dat de gezondheid van Jobs \"\" op en neer gaat \"\" door problemen met zijn immuunsysteem, wat vaker voorkomt met mensen die een levertransplantatie hebben ondergaan. \"De insider, die anoniem wil blijven, zei dat de gezondheid van Jobs de afgelopen weken leek te verslechteren en dat hij afviel. \"Lewis W. Teperman, arts bij New York University, zegt dat \"\" gezondheidsproblemen die niet levensbedreigend zijn vaak voorkomen bij transplantatiepati\u00ebnten. \"\" \"Op de website van Apple werd de e-mail van Jobs gepubliceerd : Op mijn verzoek heeft de raad van bestuur mij medisch verlof gegeven zodat ik me op mijn gezondheid kan concentreren. Ik ben nog steeds de CEO en blijf betrokken bij grote strategische beslissingen voor het bedrijf. Ik heb Tim Cook gevraagd de verantwoordelijkheid voor alle dagelijkse activiteiten van Apple op zich te nemen. Ik heb er alle vertrouwen in dat Tim en de rest van het executive management team de fantastische plannen die wij voor 2011 hebben met kennis van zaken ten uitvoer zullen brengen. Ik houd enorm veel van Apple en hoop zo snel mogelijk terug te zijn. Tot die tijd stellen mijn familie en ik uw respect voor onze privacy zeer op prijs.", "title": "Apple Inc.", "title_page": null, "title_rss": null, "url": null}