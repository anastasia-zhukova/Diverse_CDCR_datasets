{"authors": [], "date_download": null, "date_modify": null, "date_publish": null, "description": "", "filename": "89284_Apple_to_lower_UK_iTunes_prices.xml", "image_url": null, "language": "nl", "localpath": null, "source_domain": "89284_Apple_to_lower_UK_iTunes_prices", "text": "Apple verlaagt prijzen iTunes in Engeland 09-Jan-08 De Europese Commissie dwingt Apple Inc. zijn prijzen voor media in de iTunes store, de online mediawinkel van Apple, in het Verenigd Koninkrijk te verlagen. Apple kondigde vanochtend aan dat de beleidsverandering binnen zes maanden zal worden doorgevoerd. Apple is de maker van de iPod, de meest gebruikte mp3-speler ter wereld, en startte de iTunes Music Store, een online muziekwinkel, op 28 april 2003. De winkel werd in 2006 omgedoopt tot iTunes Store omdat Apple toen naast muziek ook andere media introduceerde, waaronder films. Tot nu toe verkocht de online winkel meer dan 3 miljard nummers. Volgens de Times Online worden liedjes nu verkocht voor # 0,79 per stuk en # 7,99 per album, wat na de verlaging gemiddeld zal teruglopen tot respectievelijk # 0,74 en # 7,48 overeenkomstig de prijzen in de EU, respectievelijk $ 0,99 en $ 9,99 De prijsverlaging komt na een onderzoek van de Europese Commissie, waaruit blijkt dat Apple klanten in Engeland tot wel 10 % meer in rekening brengt dan in andere EU-landen. Volgens de Britse nieuws - en opiniesite The Register zal Apple van platenmaatschappijen eisen dat ook zij hun prijzen in Engeland verlagen vanwege deze gedwongen prijsreductie. De Europese Commissie was blij met de kennisgeving van Apple en in reactie zei Neelie Kroes, Europees Commissaris voor Mededinging, dat ``de Commissie oplossingen voorstaat, die de consument in staat stellen te profiteren van \u00e9\u00e9n verenigde markt voor muziekdownloads.' '", "title": "Apple to lower UK iTunes prices.", "title_page": null, "title_rss": null, "url": null}