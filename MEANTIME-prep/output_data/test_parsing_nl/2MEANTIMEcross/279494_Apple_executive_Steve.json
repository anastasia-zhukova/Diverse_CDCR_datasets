{"authors": [], "date_download": null, "date_modify": null, "date_publish": null, "description": "", "filename": "279494_Apple_executive_Steve.xml", "image_url": null, "language": "nl", "localpath": null, "source_domain": "279494_Apple_executive_Steve", "text": "Apple executive Steve Jobs treedt terug 25-Aug-11 Steve Jobs, de oprichter van Apple, heeft besloten zich terug te trekken als CEO van het bedrijf. De voormalig Chief Operating Officer, Tim Cook, volgt Jobs op als CEO. \"Jobs nam ontslag middels een brief aan de raad van bestuur van Apple, waarin hij het volgende zegt : \"\" Ik heb altijd aangegeven dat als er ooit een dag kwam waarop ik niet meer kon voldoen aan mijn verplichtingen en verwachtingen als CEO van Apple, ik u daarvan zelf op de hoogte zou stellen. \"\" Helaas is die dag aangebroken. \"\" \"In deze brief verklaarde Jobs ook dat hij als voorzitter van de raad van bestuur wilde aanblijven. Steve Jobs vecht al sinds 2004 tegen alvleesklierkanker en was sinds januari dit jaar met medisch verlof. Het was de derde keer dat hij medisch verlof had opgenomen. Hij verscheen in maart en juni kort om de iPad2 en de iCloud, een online cloud computing service, te onthullen. \"In zijn ontslagbrief schreef Jobs het volgende : \"\" Ik heb een aantal van mijn beste vrienden leren kennen bij Apple en ik wil jullie allemaal bedanken voor de vele jaren waarin wij samenwerkten. \"\" \"Tim Cook werd door Jobs persoonlijk aanbevolen als nieuwe CEO en functioneerde sinds het begin van diens medisch verlof ook al als tijdelijk CEO. Hij staat erom bekend dat hij niet graag in het voetlicht staat. Het succes van de iPad en MacBook Air wordt dankzij een operationele reorganisatie door Cook aan hem toegeschreven. Hij verving Steve Jobs ook ten tijde van zijn levertransplantatie. Voor zijn werk in deze positie kreeg hij $ 59 miljoen. Analist Charles Golvin voorspelt dat de terugtreding van Jobs de prestaties van Apple pas over 1,5 tot 2 jaar zal be\u00efnvloeden. Veel van de nieuwe producten zijn al in ontwikkeling en Jobs zal het bedrijf blijven sturen als voorzitter van de raad van bestuur. \"Art Levinson, voorzitter van Genentech en lid van de raad van bestuur, voegde toe dat \"\" Steve zijn unieke inzichten, creativiteit en inspiratie zal blijven inzetten ten behoeve van Apple \"\" . \"\" Charles O' Reilly, managementexpert aan Stanford University, zei daarentegen dat \"\" Geweldige bedrijven zelden altijd even sterk blijven \"\" . \"Richard Doherty schrijft het succes van Steve Jobs toe aan zijn vermogen een product uit te stellen tot het perfect is. \"Volgens hem hadden \"\" veel producten eerder op de markt kunnen worden gebracht maar hij wilde het beter. \"\" \"Na de onthulling daalden de aandelen van Apple shares (AAPL) met $ 19,37 na kantoortijden - een daling van meer dan 5 %. Sinds de markt opende stegen de aandelen tot $ 373,72 een daling van slechts $ 2,46 ten opzichte van de koers bij sluiting van de beurs op woensdag.", "title": "Apple executive Steve.", "title_page": null, "title_rss": null, "url": null}