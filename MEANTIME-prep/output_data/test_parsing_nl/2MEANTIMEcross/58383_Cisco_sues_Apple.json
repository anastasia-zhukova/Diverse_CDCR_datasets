{"authors": [], "date_download": null, "date_modify": null, "date_publish": null, "description": "", "filename": "58383_Cisco_sues_Apple.xml", "image_url": null, "language": "nl", "localpath": null, "source_domain": "58383_Cisco_sues_Apple", "text": "Cisco klaagt Apple aan wegens handelsmerk iPhone 12-Jan-07 De iPhone is alleen nog maar verschenen als prototype en is nu al controversieel. Het conflict ontstond tussen Apple Inc., de fabrikant van de iPhone (die op woensdag voor het eerst werd gepresenteerd), en het in San Jose gevestigde Cisco, een marktleider op het gebied van netwerk - en communicatiesystemen. Deze laatste claimt eigenaar te zijn van het handelsmerk voor iPhone en zegt bovendien apparaten onder dezelfde naam via een van zijn divisies te verkopen. Cisco zag reden een rechtszaak te starten tegen Apple Inc. om diens apparaat van de markt te halen. Cisco verklaart dat het het handelsmerk verkreeg in 2000 bij de overname van het bedrijf Infogear Technology Corp in 1996. Mark Chandler, Vice President en algemeen juridisch adviseur van het bedrijf, zei dat er geen twijfel bestond over de opwinding met betrekking tot het nieuwe apparaat van Apple maar dat er geen handelsmerk van Cisco mag worden gebruikt. De iPhone van Cisco is een apparaat waarmee gebruikers kunnen telefoneren via het Voice over Internet protocol (VoIP).", "title": "Cisco sues Apple.", "title_page": null, "title_rss": null, "url": null}