{"authors": [], "date_download": null, "date_modify": null, "date_publish": null, "description": "", "filename": "113267_Russian_markets_to_remain_closed_until_Friday.xml", "image_url": null, "language": "nl", "localpath": null, "source_domain": "113267_Russian_markets_to_remain_closed_until_Friday", "text": "Russische beurzen gesloten tot vrijdag 18-Sep-08 De Russische overheid houdt alle aandelenbeurzen dicht tot vrijdag, waaronder ook de MICEX en RTS. In de zwaarste financi\u00eble crisis sinds 1989 doet de staat al het mogelijke om een crash te voorkomen en het vertrouwen van de consument te herstellen. President Dmitri Medvedev verscheen op de nationale televisie om het publiek te sussen. ``Onder de huidige omstandigheden is er geen taak die belangrijker is voor de Russische staat dan de stabiliteit van ons financi\u00eble systeem. Dit heeft voor ons de hoogste prioriteit,' ' zei Medvedev. ``De markt moet alle steun krijgen die nodig is.' ' Minister van financi\u00ebn Aleksej Koedrin kondigde aan dat er 500 miljard roebel (US $ 19,7 miljard) wordt gestoken in de beurzen bij de opening op vrijdag, waarvan de helft uit het federale budget komt. Daarnaast bood de Centrale Bank een lening van nog eens 60 miljard roebel (US $ 2,63 miljard) bovenop de 1,13 biljoen roebel (US $ 44,6 miljard) die de organisatie gisteren aanbood aan Sberbank, VTB Group en Gazprombank. De Centrale Bank moedigt de topbanken in het land aan het geld aan kleinere leningverstrekkers door te geven. Sergei Ignatiev, voorzitter van de Centrale Bank, kondigde woensdag aan dat de reserveverplichtingen voor banken worden opgeschort, waardoor nog eens 300 miljard roebel vrijkomt. ``We hopen dat banken dit geld niet uitgeven aan lange-termijn kredieten of andere vormen van kredietverlening aan klanten maar er de benodigde liquiditeit mee onderhouden en regelingen treffen,' ' zei hij. In de nasleep van de Russische invasie in buurland Georgi\u00eb hebben investeerders sinds begin augustus bijna US $ 36 miljard aan Rusland onttrokken. De economische ellende wordt verergerd door de recente daling van olie - en gasprijzen, die de economie van Rusland een aantal jaar op peil hebben gehouden. Om hierbij te helpen wordt de exportbelasting op olie vanaf 1 oktober verlaagd door de overheid, waardoor Russische oliebedrijven zo' n US $ 5,5 miljard zullen besparen.", "title": "Russian markets to remain closed until Friday.", "title_page": null, "title_rss": null, "url": null}