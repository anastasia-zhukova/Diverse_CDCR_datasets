{"authors": [], "date_download": null, "date_modify": null, "date_publish": null, "description": "", "filename": "180695_US_stocks_see_9%_drop_before_making_recovery.xml", "image_url": null, "language": "nl", "localpath": null, "source_domain": "180695_US_stocks_see_9%_drop_before_making_recovery", "text": "Amerikaanse beurzen dalen 9 % voor herstel 07-May-10 De Amerikaanse beurzen maakten gisteren een veelbewogen dag door, waarbij de Dow Jones Industrial Average (DJIA) bijna duizend punten verlies leed in dertig minuten, alhoewel ze zich enigszins herstelden voordat de markt sloot. De DJIA maakte de ergste daling door sinds 1987, namelijk 9 % of 998,50 punten, voordat de index weer iets steeg en de dag afsloot met een verlies van 3,30 % of 347,80 punten op 10.520. De Nasdaq daalde 82,65 punten of 3,44 % en de Standard & Poor' s 500-index noteerde een verlies van 3,24 % of 37,75 punten. Er zijn meldingen dat het snelle verlies te wijten was aan een handelaar die een verkoopopdracht voor een grote hoeveelheid aandelen verkeerd invoerde, waardoor de prijs genoeg daalde om te leiden tot verkoopopdrachten elders op de markt. (De volgende dag werd deze theorie ontkend.) Anderen zeggen dat de grootste markten de uitvoer ``vertraagden'' toen duidelijk werd dat zich computerfouten voordeden, waardoor het grootste deel van de koopopdrachten kortstondig werd ingetrokken en de vrije val enkele minuten kon doorzetten. Het aandeel Procter & Gamble daalde gedurende de aandelenverkoop bijna 37 %, ongeveer 75 minuten voor sluiting. Er werd onderzocht of zich foutieve transacties hadden voorgedaan. Jennifer Chelune, woordvoerder van Procter & Gamble, zei het volgende over het incident : ``We weten niet wat het veroorzaakte. We weten dat het een digitale transactie was. .. ] en we onderzoeken het in samenwerking met Nasdaq en de andere grote digitale beurzen.' ' Persbureau Reuters meldt dat door de verliezen op het hoogtepunt een kapitaalverlies van $ 1 biljoen ontstond. \"Bepaalde aandelen maakten extreme maar kortstondige veranderingen door ; zo zag adviesbureau Accenture zijn aandelen zakken van ongeveer $ 42, - tot vier dollarcent, alhoewel dit zich uiteindelijk herstelde tot $ 41,09. \"De olieprijzen daalden tot een dieptepunt dat sinds februari niet meer is gezien. Benchmark ruwe olie daalde met $ 2,86 tot $ 77,11 in New York. ``De mogelijkheid dat enorme, snelle computers foutieve transacties genereren en chaos veroorzaken op de markt was vandaag weer eens duidelijk te zien,' ' zei Edward Kaufman, de senator voor Delaware. ``De oorlog van de algoritmen, die ondoorzichtig en niet te doorgronden is voor de Securities and Exchange Commission, moet worden herzien en op korte termijn in een een zinvol wetgevend kader worden geplaatst. [rare zin maar vertaald zoals het er staat!] '' Kaufman en senator Mark Warner voor Virginia vroegen het Amerikaanse congres om de oorzaak van de verkoopgekte te onderzoeken. \"Nasdaq heeft inmiddels aangekondigd dat alle aandelentransacties met prijzen die 60 % hoger of lager liggen dan de voorgaande prijs om of omstreeks 14.40 uur ``of net daarvoor'' worden geannuleerd ; deze beslissing werd geco\u00f6rdineerd met de andere beurzen. \"Charlie Smith, hoofd investeringen bij Fort Pitt Capital Group, zei hierover : ``Ik denk dat de machines het gewoon overnamen. Er is niet veel menselijke interactie. We weten dat geautomatiseerde handel op hol kan slaan en ik denk dat dat is wat we vandaag hebben gezien.' ' In de afgelopen drie dagen verloor de DJIA 631 punten of 5,7 %, wat voornamelijk te wijten is aan de zieltogende, door schulden beladen economie van Griekenland. Peter Boockvar, kapitaalstrateeg bij Miller Tabak, zei : ``De markt ziet nu dat Griekenland de komende jaren een depressie zal doormaken. Europa is een grote handelspartner voor ons en dit bedreigt het hele wereldwijde groeiverhaal.' '", "title": "US stocks see 9% drop before making recovery.", "title_page": null, "title_rss": null, "url": null}