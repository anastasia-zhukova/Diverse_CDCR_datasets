{"authors": [], "date_download": null, "date_modify": null, "date_publish": null, "description": "", "filename": "114613_Stock_markets_worldwide_continue_to_fall.xml", "image_url": null, "language": "nl", "localpath": null, "source_domain": "114613_Stock_markets_worldwide_continue_to_fall", "text": "Aandelenmarkten blijven internationaal dalen 09-Oct-08 De aandelenmarkten bleven vandaag sterk dalen. Dit is het gevolg van huidige gebeurtenissen in de financi\u00eble wereld, waaronder het feit dat de Amerikaanse overheid de financi\u00eble sector redt met een injectie van $ 700 miljard. Om 18.00 uur UTC was de FTSE 100, de voornaamste Engelse index, een van de weinige die in waarde steeg. De FTSE 100 steeg met 0,16 % (16,03 punten) maar bleef onder de 5000 steken op 4605,22. Een aantal aandelen in deze index deed het echter zeer slecht, waaronder HBOS, dat een ongelooflijke 41,54 % aan waarde verloor en de dag eindigde op 94 punten. De Dow Jones bleef vandaag dalen en was om 18.00 uur UTC met 260,77 of 2,62 % gezakt tot 9694,73, waarmee de index onder de 10.000 bleef. Bank of America deed het nog slechter met een daling van 17,38 %. Ook de Nasdaq-index deed het slecht vandaag en zakte met 2,95 % (54,97 punten) tot 1807,99 punten. In deze index zag YRC Worldwide, Inc. het grootste verlies van 27,30 %, waarmee de aandelenkoers daalde tot 5,13. Dana Perino, woordvoerder van het Witte Huis, sprak vandaag over de recente dalingen op de aandelenmarkt die hierboven worden beschreven. ``Een van de dingen die de President kan doen is ze eraan herinneren wat dit reddingspakket zou doen. Een van de belangrijkste gevolgen is dat iedereen weet dat hun bankdeposito veilig is want gegarandeerd door de FDIC en de wetgeving maakt een tijdelijke stijging van $ 100.000 tot $ 250.000 mogelijk. Hierdoor weten mensen dat hun bankrekeningen veilig zijn en dat is een belangrijke boodschap,' ' zei ze in een poging de burgers gerust te stellen. ``Het is wel zo dat we met dit reddingspakket het Amerikaanse volk hebben gevraagd iets heel belangrijks te doen en veel geld in te zetten om te voorkomen dat de kredietbevriezing iedereen lager in de voedingsketen raakt. En in die zin denkt de President inderdaad dat het belangrijk is dat ze van de President van de Verenigde Staten horen dat hij begrijpt dat niemand deze wet wilde, maar het was wel nodig. Nu we dit hebben gedaan, is het belangrijk dat het ministerie van financi\u00ebn zo snel mogelijk op doeltreffende en effici\u00ebnte wijze handelt om te verzekeren dat het plan doet wat het moet doen en de kredietmarkten laat ontdooien.' '", "title": "Stock markets worldwide continue to fall.", "title_page": null, "title_rss": null, "url": null}