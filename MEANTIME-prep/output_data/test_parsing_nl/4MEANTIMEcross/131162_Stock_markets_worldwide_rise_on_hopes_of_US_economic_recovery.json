{"authors": [], "date_download": null, "date_modify": null, "date_publish": null, "description": "", "filename": "131162_Stock_markets_worldwide_rise_on_hopes_of_US_economic_recovery.xml", "image_url": null, "language": "nl", "localpath": null, "source_domain": "131162_Stock_markets_worldwide_rise_on_hopes_of_US_economic_recovery", "text": "Beurzen stijgen wereldwijd na hoop op Amerikaans economisch herstel 21-Aug-09 De beursindexen stegen vrijdag over de hele wereld nadat Ben Bernanke, voorzitter van de Federal Reserve, zei dat de Amerikaanse economie zich begint te herstellen van de recessie. Hij sprak tijdens een conferentie in Wyoming en zei dat ``de vooruitzichten voor hernieuwde groei in de nabije toekomst goed lijken.' ' Hij voegde er wel aan toe dat ``het economisch herstel waarschijnlijk eerst langzaam zal verlopen en de werkeloosheid maar langzaam zal dalen.' ' De Dow Jones Industrial Average steeg 155,91 punten, of 1,67 %, en sloot de dag af op 9505,96. De Nasdaq bereikte na een stijging van 1,59 % een niveau van 2020,90. De Standard & Poor' s 500 Index steeg tot grotere hoogten dan de afgelopen tien maanden en sloot de dag 1,9 % hoger af op 1.026,13. De Britse FTSE-index steeg ongeveer twee procent en sloot op 4.851. De Franse Cac-index steeg 3,1 % en de Duitse Dax 2,8 %. ``Bernanke was wat optimistischer dan de meeste mensen hadden verwacht. Hij zegt dat de wereldeconomie uit de recessie komt en de angst voor een financi\u00eble ineenstortingen aanzienlijk is afgenomen,' ' zei Jacob Oubina, valutastrateeg bij Forex.com. ``Ik denk dat de markt die koppen als extreem positieve voorspellingen interpreteert.' ' Jean-Claude Trichet, president van de Europese Centrale Bank, waarschuwde dat het te vroeg is om op dit moment al te praten over een compleet herstel. ``Ik voel me ongemakkelijk als ik zie dat we, omdat we hier en daar al wat groene blaadjes zien verschijnen,` al roepen dat het alweer bijna zoals eerst is,' '' zei hij.", "title": "Stock markets worldwide rise on hopes of US economic recovery.", "title_page": null, "title_rss": null, "url": null}