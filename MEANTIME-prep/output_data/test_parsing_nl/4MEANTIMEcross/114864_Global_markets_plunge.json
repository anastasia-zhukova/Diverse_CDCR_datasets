{"authors": [], "date_download": null, "date_modify": null, "date_publish": null, "description": "", "filename": "114864_Global_markets_plunge.xml", "image_url": null, "language": "nl", "localpath": null, "source_domain": "114864_Global_markets_plunge", "text": "Internationale beurzen in vrije val. 10-Oct-08 De aandelenmarkten zijn wereldwijd sterk gedaald ; enkele beurzen zagen zelfs de grootste daling in de geschiedenis van hun bestaan. De Aziatische markten hadden te maken met de grootste uitverkoop. De Nikkei daalde met 9,62 % tot het dieptepunt in de afgelopen 20 jaar. In Japan vroeg een middelgroot verzekeringsbedrijf, Yamato Life Insurance Company, een faillissement aan. De Hang Seng, een van de weinige beurzen die gisteren een positief resultaat neerzetten, daalde met 7,19 %. Australi\u00eb verloor 8,4 % en Zuid-Korea meldde een verlies van 9 %. \"In Europa daalden de beurzen vanaf het moment van opening ; de FTSE verloor 11 %. \"Ze hebben zich iets hersteld, maar alle Europese markten verloren meer dan 5 %. De Europese verkoopgekte had meer te maken met de Aziatische verliezen dan specifiek nieuws. Van Europese banken en financi\u00eble instellingen werden de meeste aandelen verkocht. Ook de aandelen van oliegerelateerde bedrijven daalden sterk door een verwachte daling in olieconsumptie. De Amerikaanse beurzen openden lager, waarbij de Dow Jones Industrial Average daalde tot onder de 8.000 punten voordat de index zich iets herstelde. President George W. Bush hield een toespraak over de economie en zei dat de markten zich laten ``leiden door onzekerheid en angst.' ' Olie is meer dan US $ 6, - gedaald en een vat olie kost momenteel minder dan $ 80, -. Dat is de laagste olieprijs dit jaar. Ook werd gemeld dat OPEC op 18 november een noodvergadering houdt om de dalende olieprijs te bespreken. Goede doelen, waaronder het Amerikaanse Cats Protection, meldden vandaag dat ze veel van hun geld hebben verloren door de instortende banken. Cats Protection had in totaal # 11,2 miljoen gespaard in de Kaupthing bank, die failliet is gegaan. British National Council for Voluntary Organisations zegt dat 60 van zijn 6.500 leden geld hebben verloren door de noodlijdende banken.", "title": "Global markets plunge.", "title_page": null, "title_rss": null, "url": null}