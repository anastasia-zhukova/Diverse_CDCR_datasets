{"authors": [], "date_download": null, "date_modify": null, "date_publish": null, "description": "", "filename": "76437_Markets_dragged_down_by_credit_crisis.xml", "image_url": null, "language": "nl", "localpath": null, "source_domain": "76437_Markets_dragged_down_by_credit_crisis", "text": "Markten in problemen door kredietcrisis 10-Aug-07 De aandelenprijzen daalden vandaag wereldwijd in een massale verkoop, die is te wijten aan de hypotheekcrisis in de Verenigde Staten. De Dow Jones Industrial Average herstelde zich later op de dag na een val van meer dan 250 punten en sloot de dag af met een daling van ongeveer 31 punten. De Engelse FTSE 100-index daalde met 232,90 punten tot 6038,30 en de Japanse Nikkei 225 daalde 406,51 punten tot 16764,09. Over de hele wereld injecteren centrale banken geld in het bankwezen om de liquiditeit te verbeteren, aangezien wordt gevreesd dat veel financi\u00eble instellingen die banden hebben met de hypotheekwereld insolvent zullen raken. Gisteren verplaatste de Amerikaanse Federal Reserve US $ 24 miljard naar een tijdelijke reserve, naar voorbeeld van de Europese Centrale Bank, die een recordbedrag van $ 83,6 miljard (de grootste liquiditeitsinbreng ooit) in de banken stak. Op vrijdag ging de Federal Reserve een terugkoopovereenkomst aan voor op hypotheken berustende securities ter waarde van $ 38 miljard, wat de aandeelhouders enigszins geruststelde. Op dezelfde dag stak ook de Bank of Japan \u00a5 1 biljoen in het financi\u00eble systeem van Japan. De Federal Reserve vergaderde deze week maar besloot de doelstelling van 5,25 % in stand te houden, alhoewel op vrijdag de federal funds rate rond de 6 % schommelde en daarmee een liquiditeitsverlaging aangaf. De onrustige week begon afgelopen vrijdag met de val van Bear Stearns door het volledige verlies van twee grote hedgefondsen, die meer dan $ 1,5 miljard waard waren. Deze hedgefondsen liepen een gevaarlijk hoog risico ten aanzien van de grootschalige sub-prime hypotheekproblemen en het bedrijf moest aankondigen geen geld aan investeerders meer te kunnen uitkeren. De aandelen van Washington Mutual en Countrywide Financial, beide zeer grote hypotheekverstrekkers in Amerika, zagen hun koersen dalen. Countrywide Financial verklaarde deze week dat ze gedwongen zijn een groter aandeel hypotheken te behouden. American Home Mortgage Investment Corp, een andere grote investeerder, vroeg onlangs een faillissement aan. De Amerikaanse woningmarkt zit al meer dan twee jaar in de problemen nadat de Federal Reserve de rentepercentages 17 % liet stijgen. Nu zitten kredietverstrekkers in een moeras van miljoenen mensen die hun lening niet kunnen terugbetalen nadat ze een hypotheek met variabel rentepercentage, aflossingsvrije hypotheek of andere risicovolle rentevormen hadden afgesloten. Jim Cramer van Mad Money bij CBNC zei dat wel zeven miljoen mensen hun huis zullen kwijtraken door slechte hypotheken. \"Afgelopen vrijdag ging Cramer tekeer in het programma Street Signs van CNBC ; hij zei dat de \"\u2018 Fed' lag te slapen'' en eiste dat de rentepercentages onmiddellijk omlaag moeten. \"De Aziatische en Europese markt raakt steeds dieper verstrengeld in de hypotheekcrisis in de V.S .. Deutsche Bank verloor al $ 3,5 aan aandelenkapitaal, waardoor de staat de bank moest redden. De grootste bank in Frankrijk, BNP Paribas SA, blokkeerde opnames uit drie grote investeringsfondsen die zwaar zijn geraakt door de hypotheekcrisis.", "title": "Markets dragged down by credit crisis.", "title_page": null, "title_rss": null, "url": null}