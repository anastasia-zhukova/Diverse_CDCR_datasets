{"authors": [], "date_download": null, "date_modify": null, "date_publish": null, "description": "", "filename": "121225_Dow_Jones_Industrial_Average_closes_at_lowest_level_in_six_years.xml", "image_url": null, "language": "nl", "localpath": null, "source_domain": "121225_Dow_Jones_Industrial_Average_closes_at_lowest_level_in_six_years", "text": "Dow Jones Industrial Average sluit op laagste punt in zes jaar 20-Feb-09 Op donderdag sloot de Dow Jones Industrial Average op zijn laagste punt in zes jaar na een verlies van 1,16 % of 89,68 punten, waardoor de waarde daalde tot 7.465,95 punten. Op een gegeven moment werd een absoluut dieptepunt van 7.447,55 bereikt. Dit was de laagste waarde aan het eind van de dag sinds 9 oktober 2002. De Dow is sinds begin dit jaar bijna 15 procent gedaald. Ook twee andere Amerikaanse indexen daalden vandaag : the Standard & Poor' s 500 (S & P) met 9,48 punten, of 1,20 procent, tot 778,94 punten. De Nasdaq Composite verloor 1,71 % of 25,15 punten en sloot op 1.442,82. De S & P daalde op donderdag voor de vierde opeenvolgende dag, wat sinds oktober vorig jaar niet meer was voorgekomen. Sinds begin 2009 is deze index bijna veertien procent gedaald. Dan Cook, senior marktanalist bij IG Markets, zei dat de daling van de Dow zorgwekkend is omdat investeerders zich zonder deze ondersteuning zorgen gaan maken dat de markt nog verder kan dalen. ``Het is alsof we over een bevroren sloot lopen. Als het ijs begint te barsten, worden we heel voorzichtig,' ' zei hij. Andere analisten zeggen echter dat de beurs ondanks het slechte nieuws niet zo snel is gedaald als in oktober en november, en ook dat het volume laag was, wat niet echt een teken van overtuiging is. ``Het is niet de paniek die er in november heerste,' ' zegt Paul Nolte, directeur investeringen bij Hinsdale Associates. Onder de verliezers op de aandelenmarkt waren vandaag Citigroup, dat met 13,8 % daalde tot US $ 2,51 per aandeel, en Bank of America, dat met 14 % daalde tot $ 3,93. In andere landen steeg de Britse FTSE-index met 0,3 % en de Duitse DAX met 0,2 %.", "title": "Dow Jones Industrial Average closes at lowest level in six years.", "title_page": null, "title_rss": null, "url": null}