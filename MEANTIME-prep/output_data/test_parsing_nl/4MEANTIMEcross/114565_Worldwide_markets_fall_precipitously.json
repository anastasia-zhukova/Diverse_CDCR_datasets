{"authors": [], "date_download": null, "date_modify": null, "date_publish": null, "description": "", "filename": "114565_Worldwide_markets_fall_precipitously.xml", "image_url": null, "language": "nl", "localpath": null, "source_domain": "114565_Worldwide_markets_fall_precipitously", "text": "Internationale beurzen in vrije val 06-Oct-08 De aandelenbeurzen hadden vandaag internationaal te maken met een drastische daling. Dit is het gevolg van huidige gebeurtenissen in de financi\u00eble wereld, waaronder het feit dat de Amerikaanse overheid de financi\u00eble sector redt met een injectie van $ 700 miljard. Om 14.48 uur UTC was de FTSE 100, de voornaamste Engelse index, met 6,50 % (323,65 punten) in waarde gezakt tot nog verder onder de 5000, namelijk 4656,60. De Dow Jones stond op 16.08 uur UTC 3,76 % lager, iets hoger dan eerder vandaag. De Dow Jones staat momenteel op 9936,94 punten, onder de 10.000. De Nasdaq-index is met 100,12 gezakt tot 1847,27 terwijl de DAX om 16.08 uur UTC 6,62 % lager stond dan aan het begin van de dag. De Dow Jones-index deed het vandaag bijzonder slecht : geen enkel bedrijf slaagde erin om de aandelenprijs te doen stijgen. Hetzelfde geldt voor de CAC 40-index. Ook de Merval-index deed het vandaag slecht. De waarde daalde vandaag met 10,12 % en de verwante Merval 25-index zakte zo' n 10,03 %. De Braziliaanse Bovespa-index had het vandaag nog het zwaarst te verduren. Deze beurs zakte vandaag al 14,45 %, en dat is pas halverwege de dag.", "title": "Worldwide markets fall precipitously.", "title_page": null, "title_rss": null, "url": null}