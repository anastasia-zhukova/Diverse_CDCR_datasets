{"authors": [], "date_download": null, "date_modify": null, "date_publish": null, "description": "", "filename": "113330_Shares_worldwide_surge_due_to_US_government_plan.xml", "image_url": null, "language": "nl", "localpath": null, "source_domain": "113330_Shares_worldwide_surge_due_to_US_government_plan", "text": "Aandelen stijgen internationaal door Amerikaans overheidsplan 20-Sep-08 Aandelenbeurzen over de hele wereld, met name in het Verenigd Koninkrijk, stegen vandaag aanzienlijk. Dit is te danken aan de gebeurtenissen in de financi\u00eble wereld, waaronder de aankondiging van de Amerikaanse overheid dat miljarden dollars aan achterstallige leningen worden overgenomen van Amerikaanse banken. De voornaamste Engelse index, de FTSE 100, steeg 8,04 % of 392,50 punten in waarde tot boven de 5000 punten, met een hoogtepunt van 5272,50. De Dow Jones was om 14.58 uur UTC 3,10 % of 330,89 punten gestegen. Deze index heeft momenteel een waarde van 11.350,58 punten. De NASDAQ is met 2,53 % gestegen tot 2248,63 terwijl de Dax om 14.58 uur UTC 5,06 % hoger stond dan aan het begin van de dag. Het Amerikaanse ministerie van financi\u00ebn beschreef het reddingsplan van de staat in een persbericht dat eerder vandaag werd gepubliceerd. Hierin stond dat ``Het Amerikaanse ministerie van financi\u00ebn vandaag aankondigde dat een tijdelijk garantieprogramma wordt ingesteld voor de mutual fund-sector op de Amerikaanse geldmarkt. In het komende jaar verzekert de Amerikaanse schatkist de holdings van alle op de beurs aangeboden mutual funds, zowel retail als institutioneel, die een bedrag betalen om deel te nemen aan het programma.' ' Henry Paulson, de Amerikaanse minister van financi\u00ebn, verklaarde de redenering achter het plan. \"Hij zei dat de overheid onbetaalde leningen opkoopt ``om het vertrouwen in onze markten en financi\u00eble instellingen te herstellen zodat ze groei en welvaart kunnen blijven stimuleren ; daarvoor moeten we het onderliggende probleem aanpakken.' ' \"President George W. Bush zei tijdens een persconferentie met Paulson : ``Dit is een keerpunt voor de Amerikaanse economie.' ' Het overheidsplan is toegestaan onder de Gold Reserve Act van 1934 die het ministerie van financi\u00ebn toestemming geeft ``om te handelen in goud, vreemde valuta en andere krediet - en aandeleninstrumenten.' '", "title": "Shares worldwide surge due to US government plan.", "title_page": null, "title_rss": null, "url": null}