{"authors": [], "date_download": null, "date_modify": null, "date_publish": null, "description": "", "filename": "116834_Japan_enters_recession.xml", "image_url": null, "language": "nl", "localpath": null, "source_domain": "116834_Japan_enters_recession", "text": "Recessie slaat toe in Japan 18-Nov-08 Japan, dat verantwoordelijk is voor 7 % van de wereldproductie, gaat na twee opeenvolgende kwartalen van negatieve groei een recessie in. De Japanse economie kromp tussen april en juni 0,9 % en is sinds september nog eens met 0,1 % verslechterd. Kaoru Yosano, de Japanse minister van fiscaal beleid, zei dat ``de neerwaartse trend in de economie blijft voorlopig bestaan nu de internationale groei langzamer wordt. We moeten in gedachten houden dat de economische omstandigheden nog kunnen verslechteren naarmate de financi\u00eble crisis in de V.S. en Europa erger wordt, men zich meer zorgen gaat maken over de crisis en beurzen en wisselkoersen sterk fluctueren.' ' De Nikkei 225-index is sinds begin dit jaar 40 % gedaald en heeft deze maand een kwart aan waarde ingeboet. Nadat het nieuws werd gepubliceerd, daalde de index om vervolgens te stijgen en 0,7 % hoger te sluiten. Japanse bedrijven verliezen veel geld wanneer de waarde van de yen stijgt. De Japanse valuta wordt gezien als relatief stabiel in tijden van financi\u00eble onrust en de waarde is ten opzichte van de Amerikaanse dollar sterk gestegen. Masamichi Adachi, econoom bij JPMorgan Chase, zei : ``Het wordt alleen nog maar erger. Het is goed mogelijk dat Japan de ergste recessie ingaat in tien jaar nu de internationale financi\u00eble crisis de vraag drukt.' ' Japan heeft geen recessie meegemaakt sinds 2001.", "title": "Japan enters recession.", "title_page": null, "title_rss": null, "url": null}