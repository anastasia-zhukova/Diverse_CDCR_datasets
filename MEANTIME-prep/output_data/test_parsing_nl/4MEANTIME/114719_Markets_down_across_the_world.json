{"authors": [], "date_download": null, "date_modify": null, "date_publish": null, "description": "", "filename": "114719_Markets_down_across_the_world.xml", "image_url": null, "language": "nl", "localpath": null, "source_domain": "114719_Markets_down_across_the_world", "text": "\"Markten wereldwijd lager ; Dow Jones daalt tot onder 9.000 \"09-Oct-08 Deze week daalden aandelenmarkten enorm omdat men zich zorgen maakt dat de recente overheidsmaatregelen een wereldwijde recessie niet kunnen stoppen. De Dow Jones (DJIA) daalde het sterkst met 678 punten of meer dan 7,3 % tot onder 9.000 en sloot op 8.579,19. De index daalde in de afgelopen negen dagen meer dan 2000 punten en bereikte een dieptepunt sinds 2003. De S & P 500 verloor meer dan 7 %. De Amerikaanse beurzen openden positief maar daalden na slecht nieuws van verschillende kanten, waaronder onzekerheid of de wet om de banken met 700 miljard dollar te redden die door het Huis van Afgevaardigden en de Senaat is aangenomen, afdoende zal blijken. De voornaamste reden was het gebrek aan handel binnen de kredietmarkt. Het was de zevende dag op rij waarop markten in ernstig negatieve cijfers bleven hangen. Een van de grootste dalers was het aandeel van General Motors, dat meer dan 33 % van zijn waarde verloor. In Engeland daalde de FTSE 100 van het hoogste punt van 145 punten tot 52,9 punten lager, een dieptepunt in de afgelopen 4 jaar. Hier leed het aandeel van Barclays het grootste verlies met een daling van 13,1 %. De enige belangrijke indexen die iets stegen, waren de Hang Seng in Hong Kong, die met sluitingstijd 511,51 punten of 3,31 % had gewonnen, en de Russische RTS, die zich met 10,91 % stijging deels herstelde van de daling van gisteren. ``De beurzen zijn nog steeds sceptisch over de internationale co\u00f6rdinatie om de problemen van het financi\u00eble systeem aan te pakken,' ' zeiden economen bij Barclays Capital, die ook aangaven te verwachten dat de aandelen onstabiel zullen blijven. Investeerders wachten op de resultaten van een aantal vergaderingen dit weekend. De ministers van financi\u00ebn van de G7 komen bijeen in Washington en het Internationaal Monetair Fonds en de Wereldbank houden hun herfstvergaderingen.", "title": "Markets down across the world.", "title_page": null, "title_rss": null, "url": null}