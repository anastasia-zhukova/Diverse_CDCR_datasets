{"authors": [], "date_download": null, "date_modify": null, "date_publish": null, "description": "", "filename": "113278_Markets_rally_as_world_central_banks_infuse_cash.xml", "image_url": null, "language": "nl", "localpath": null, "source_domain": "113278_Markets_rally_as_world_central_banks_infuse_cash", "text": "Beurzen leven op door maatregelen centrale banken 18-Sep-08 De beurzen reageerden internationaal positief nadat een aantal nationale banken een gezamenlijke inspanning aankondigden om meer geld in de markten te pompen. Om 08.00 uur UTC kondigden de Bank of Canada, Bank of England, Europese Centrale Bank (ECB), Amerikaanse Federal Reserve, Bank of Japan en de Zwitserse Nationale Bank aan dat ze gaan samenwerken om wederzijdse kredietregelingen overeen te komen voor instellingen die de Amerikaanse dollarcrisis het hoofd moeten bieden. Deze kredietregelingen, die ook wel ``swap lines'' worden genoemd, worden gebruikt om de liquide middelen op de korte termijn van kleinere leningsverstrekkers te ondersteunen. De Federal Reserve brengt in totaal US $ 180 miljard in en verhoogt in samenwerking met de Europese Centrale Bank de bestaande swap lines van US $ 55 miljard tot US $ 110 miljard en met de Zwitserse Nationale Bank van US $ 12 miljard tot US $ 27 miljard. Daarnaast werden nieuwe swap lines geopend met de Bank of Japan tot in totaal US $ 60 miljard, tot US $ 40 miljard met de Bank of England en tot US $ 10 miljard met de Bank of Canada. De swap lines blijven beschikbaar tot 30 januari 2009. In de kennisgeving verklaarde de Federal Reserve dat ``deze maatregelen samen met andere acties die in de afgelopen dagen door individuele centrale banken zijn ingesteld, zijn bedoeld om de liquiditeitscondities op internationale financi\u00eble markten te verbeteren. De centrale banken blijven nauw samenwerken en zullen ook andere stappen nemen om de huidige druk te verlichten.' ' In de eerste 90 minuten handel aan de Amerikaanse beurzen steeg de Dow Jones met bijna 200 punten, de NASDAQ met bijna negen punten en de S & P 500 met bijna 15 punten. Halverwege de dag op de Europese beurzen was de Engelse FTSE 100 gestegen met 25 punten, de DAX met meer dan 54 punten en de CAC 40 met bijna 15 punten. De Japanse Nikkei-index sloot echter met 11.489,30 punten op een dieptepunt in de afgelopen drie jaar en de Hang Seng daalde tot 16.283,72 voordat de index weer iets steeg en sloot op 17.849,97 punten. De Russische beurzen bleven voor de derde opeenvolgende dag op bevel van de overheid gesloten. Rusland kondigde aan dat er nog eens US $ 19,7 miljard in de eigen markt werd gestoken, waarvan de helft uit het federale budget. De Russische beurzen openen weer op vrijdagochtend.", "title": "Markets rally as world central banks infuse cash.", "title_page": null, "title_rss": null, "url": null}