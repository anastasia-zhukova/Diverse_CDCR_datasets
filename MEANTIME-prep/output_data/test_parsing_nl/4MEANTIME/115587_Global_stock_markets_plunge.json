{"authors": [], "date_download": null, "date_modify": null, "date_publish": null, "description": "", "filename": "115587_Global_stock_markets_plunge.xml", "image_url": null, "language": "nl", "localpath": null, "source_domain": "115587_Global_stock_markets_plunge", "text": "Aandelenmarkten wereldwijd in vrije val 24-Oct-08 Vandaag daalden de aandelenmarkten wereldwijd dramatisch. Dit is te wijten aan gebeurtenissen in de financi\u00eble wereld en de hiermee samenhangende verklaringen door enkele Engelse policiti, waaronder Premier Gordon Brown. Onder andere de Britse FTSE 100-index leed vandaag een groot verlies. Een daling van 5,00 % bracht de index onder de vierduizend tot 3.883,36. Twee van de grote indexen in de Verenigde Staten daalden met meer dan twee procent. De Dow Jones Industrial Average daalde 252,01 punten (2,90 %) tot een niveau van 8.439,24 om 17.30 uur UTC, terwijl de Nasdaq Composite-index 2,30 % daalde. De Zuid-Amerikaanse beurzen deden het vandaag bijzonder slecht. Om 17.30 uur UTC was de Argentijnse MERVAL-index bijna zes procent gedaald tot 906,160 punten en de Braziliaanse Bovespa verloor 6,89 % (2.328,45 punten) en eindigde op 31.490,04. David Buik van BGC Partners besprak de rampzalige beursresultaten vandaag. ``Het is een slachtpartij,' ' zei hij. ``Niemand heeft er meer vertrouwen in. We hebben nu actie nodig. Het is een catastrofe dat er een recessie gaande is maar we moeten ermee leren leven en dat betekent dat we de beurzen moeten redden.' '", "title": "Global stock markets plunge.", "title_page": null, "title_rss": null, "url": null}