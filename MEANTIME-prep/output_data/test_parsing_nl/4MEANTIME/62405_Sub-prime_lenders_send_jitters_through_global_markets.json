{"authors": [], "date_download": null, "date_modify": null, "date_publish": null, "description": "", "filename": "62405_Sub-prime_lenders_send_jitters_through_global_markets.xml", "image_url": null, "language": "nl", "localpath": null, "source_domain": "62405_Sub-prime_lenders_send_jitters_through_global_markets", "text": "Sub-prime kredietverstrekkers doen wereldmarkt opschrikken 13-Mar-07 Net twee weken nadat China de wereldmarkt deed dalen, worden beurzen over de hele wereld opgeschrikt door sub-prime hypotheekverstrekkers in de Verenigde Staten. De drie grote Amerikaanse beursindexen daalden twee procent onder de sluitingskoers van maandag, waarmee het op een na grootste verlies sinds 2007 werd genoteerd. De Engelse FTSE 100, Franse CAC 40 en Duitse DAX 30 waren bij sluiting elk met meer dan 1 procent gedaald. Omdat de Mortgage Bankers Association meldde dat late betalingen op hypotheken en executieverkopen van woningen in de V.S. in het vierde kwartaal tot het hoogste niveau in jaren zijn gestegen, maken investeerders zich zorgen dat niet alleen Amerikaanse banken maar ook internationale banken risico lopen. Meer dan 24 sub-prime hypotheekverstrekkers hebben hun deuren gesloten of hun activiteiten verkocht nu consumenten hun hypotheek steeds vaker niet kunnen betalen. ``Achterstallige en nalatige betalingen groeien explosief,' ' zegt Nicolas Retsinas, director of Housing Studies aan Harvard University. ``Veel van deze verstrekkers hebben leningen gegeven en zijn de basisprincipes uit het oog verloren.' ' New Century Financial Corporation, de op een na grootste sub-prime kredietverstrekker in Amerika, onthulde onlangs dat zijn crediteuren geen geld meer geven en het bovendien door de SEC wordt onderzocht. De New York Stock Exchange zei dat de aandelen van New Century van de beurs worden gehaald. Accredited Home Loan Lending, een andere sub-prime hypotheekspecialist, gaf aan dat men op zoek was naar nieuw kapitaal en waivers (vrijwaringen) op leningconvenanten. Sub-prime kredietverstrekkers geven hypotheken aan mensen die niet in aanmerking komen voor een lening bij normale kredietverstrekkers, meestal vanwege hun kredietgeschiedenis. De kredietverstrekkers bundelen deze hypotheken dan als onderpand voor leningen die ze verkrijgen van andere kredietinstellingen, zoals GMAC. Die kunnen de leningen dan opnieuw verpakken en ze verkopen als op hypotheken berustende waardepapieren. Deze zogenaamde securities kunnen eindigen in handen van grote internationale banken, zoals Citibank, HSBC en Commerzbank. Elk kredietniveau omvat een bepaald financieel risico, maar er kunnen zich problemen voordoen wanneer de risicotolerantie wordt overschreden. Als te veel huiseigenaren hun hypotheek niet kunnen betalen, kan het gebeuren dat de sub-prime kredietverstrekker zijn verplichtingen niet kan nakomen. Als dit te vaak gebeurt, zoals men nu vreest, kan dit snel door de rangen stijgen. Alhoewel nog niemand een faillissement van grote banken voorspelt, vreest men wel dat het de winst zal aantasten.", "title": "Sub-prime lenders send jitters through global markets.", "title_page": null, "title_rss": null, "url": null}