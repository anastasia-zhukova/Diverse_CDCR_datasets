{"authors": [], "date_download": null, "date_modify": null, "date_publish": null, "description": "", "filename": "113219_Stock_markets_worldwide_fall_dramatically.xml", "image_url": null, "language": "nl", "localpath": null, "source_domain": "113219_Stock_markets_worldwide_fall_dramatically", "text": "Aandelenbeurzen vertonen wereldwijd dramatische daling 17-Sep-08 Aandelenbeurzen over de hele wereld en met name in de Verenigde Staten daalden vandaag sterk. Dat is te wijten aan gebeurtenissen in de financi\u00eble wereld, waaronder de redding van AIG, een groot verzekeringsbedrijf, door de US Federal Reserve. De FTSE 100, de belangrijkste index van Groot-Brittanni\u00eb, verloor 2,36 %, of 118,40 punten, en daalde daarmee tot onder de 5000 punten om te sluiten op 4907,20. De Dow Jones was om 16.08 uur UTC 2,62 % gedaald, iets minder dan eerder vandaag. De Dow Jones staat momenteel op 10.769,00 punten. De Nasdaq index is met 3,16 % gedaald tot 2138,14 terwijl de Dax om 16.08 UTC 1,75 % lager stond dan aan het begin van de dag. De Japanse Nikkei was een van de weinige indexen die in de loop van de dag in waarde steeg. De Nikkei sloot 1,2 % hoger, hoewel dit kwam na een vrije val tot het laagste punt ooit gisteren. Darren Winder, een marktanalist van Cazenove, zei : ``Ik denk niet dat mensen langer dan een paar dagen veel vertrouwen in de marktrichting hebben.' ' Veel van de marktactiviteiten vandaag hadden te maken van de overname van de American International Group (AIG) met een lening van US $ 85 miljard afgelopen donderdag in ruil voor een aandeel van 79,9 % in het bedrijf. Omdat AIG duizenden actieve divisies over de hele wereld heeft, is deze situatie anders dan die van andere banken. AIG is de afgelopen jaren opgebouwd door overnames en fusies van een groot aantal bedrijven wereldwijd, waardoor de aandeelhouders een brede basis van inkomsten hadden en het bedrijf de winst gestaag kon doen stijgen. Daarnaast hadden de markten het de afgelopen week ook moeilijk nadat de Federal Reserve weigerde Lehman Brothers te redden, waardoor het bedrijf maandag een faillissement moest aanvragen nadat Bank of America (BoA) en Barclays PLC zich het weekend daarvoor terugtrokken uit de onderhandelingen.", "title": "Stock markets worldwide fall dramatically.", "title_page": null, "title_rss": null, "url": null}