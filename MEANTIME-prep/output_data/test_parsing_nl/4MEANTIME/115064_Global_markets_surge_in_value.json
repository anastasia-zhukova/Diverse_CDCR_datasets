{"authors": [], "date_download": null, "date_modify": null, "date_publish": null, "description": "", "filename": "115064_Global_markets_surge_in_value.xml", "image_url": null, "language": "nl", "localpath": null, "source_domain": "115064_Global_markets_surge_in_value", "text": "Markten stijgen wereldwijd 13-Oct-08 De markten zijn wereldwijd gestegen na inspanningen van overheden om de gevolgen van de financi\u00eble crisis, waardoor aandelenprijzen recentelijk enorm zijn gedaald, af te zwakken. Op zondag kwamen de vijftien landen in de Eurogroep (de landen die de euro als offici\u00eble valuta hebben) een gezamenlijk crisisplan overeen steun aan financi\u00eble instellingen en zekerheid op leningen tussen banken te verlenen. De vergadering van de Eurogroep was de laatste afgelopen weekend. De G7 kwamen in Washington bijeen op hetzelfde moment dat het Internationaal Monetair Fonds en de Wereldbank hun herfstvergadering hielden. De Dow Jones Industrial Average-index is een van de indexen die het vandaag zeer goed deden en sloot met 11,08 % hoger boven de 9.000 punten. General Motors zette in deze index de beste prestatie neer, en won 31,49 % aan waarde. De Nasdaq steeg met 11,81 %. De FTSE 100 steeg vandaag met 8,26 %, waarmee de index weer boven de 4000 ligt. De aandelen van TUI Travel deden het hier het beste. Zij stegen met 41,25 punten (21,48 %) tot een nieuwe aandelenprijs van 233,25. Een aantal aandelen aan de FTSE bleef echter sterk dalen. HBOS verloor vandaag 31,48 %. De Braziliaanse Bovespa-index steeg vandaag 14,66 % en de Hang Seng en Singapore Straits Times stegen vandaag respectievelijk 10,24 % en 6,57 %. De beurzen in Tokyo, Buenos Aires en Toronto waren vandaag dicht vanwege nationale feestdagen.", "title": "Global markets surge in value.", "title_page": null, "title_rss": null, "url": null}