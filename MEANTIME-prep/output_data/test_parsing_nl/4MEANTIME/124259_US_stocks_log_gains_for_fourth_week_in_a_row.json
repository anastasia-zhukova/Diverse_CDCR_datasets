{"authors": [], "date_download": null, "date_modify": null, "date_publish": null, "description": "", "filename": "124259_US_stocks_log_gains_for_fourth_week_in_a_row.xml", "image_url": null, "language": "nl", "localpath": null, "source_domain": "124259_US_stocks_log_gains_for_fourth_week_in_a_row", "text": "Amerikaanse beurzen stijgen vierde opeenvolgende week 04-Apr-09 Op vrijdag noteerden de Amerikaanse beursindexen opnieuw een stijging, waarmee een positieve periode van vier weken is neergezet. Dit ondanks een rapport dat diezelfde dag door het Amerikaanse ministerie van werkgelegenheid werd gepubliceerd en waarin werd gemeld dat de Amerikaanse economie in maart 663.000 banen was kwijtgeraakt en de werkeloosheid was gestegen tot 8,5 %, het hoogste cijfer sinds 1983. De Dow Jones Industrial Average noteerde een lichte stijging van een half procent of 39 punten en sloot de dag af op 8.017. Deze index is sinds februari geen dag meer boven de 8.000 ge\u00ebindigd. De Dow steeg voor de laatste keer vier weken achter elkaar tussen september en oktober 2007, toen een absoluut hoogtepunt van meer dan 14.000 werd bereikt. Dit is de beste winstperiode van de index sinds 1993. De bredere S & P 500 steeg acht punten of 1 procent voor sluiting. De Nasdaq Composite behaalde met 1,2 % de grootste winst van de drie en sloot op 1.622. Zowel de S & P als de Dow stegen 3 % in de loop van de week en de Nasdaq zette een winst neer van bijna 5 %. De Duitse DAX en de Japanse Nikkei 225 bleven gelijk staan terwijl de Britse FTSE 100 daalde met 2,3 %.", "title": "US stocks log gains for fourth week in a row.", "title_page": null, "title_rss": null, "url": null}