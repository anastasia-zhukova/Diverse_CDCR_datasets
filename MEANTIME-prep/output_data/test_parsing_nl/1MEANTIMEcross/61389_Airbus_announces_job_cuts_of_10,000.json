{"authors": [], "date_download": null, "date_modify": null, "date_publish": null, "description": "", "filename": "61389_Airbus_announces_job_cuts_of_10,000.xml", "image_url": null, "language": "nl", "localpath": null, "source_domain": "61389_Airbus_announces_job_cuts_of_10,000", "text": "Airbus schrapt 10.000 banen 28-Feb-07 150px Airbus, de grootste vliegtuigbouwer van Europa, gaat de komende vier jaar 10.000 banen schrappen. Dit nieuws werd aangekondigd op het moment dat moederbedrijf EADS een grootschalig herstructureringsprogramma start omdat het bedrijf niet effici\u00ebnt genoeg is. Louis Gallois, CEO van Airbus, zei dat binnen het bedrijf naar verwachting ongeveer 4.300 arbeidsplaatsen in Frankrijk, 3.700 in Duitsland, 1.600 in het Verenigd Koninkrijk en 400 in Spanje zullen verdwijnen. Ongeveer de helft van deze banen betreft onderaannemers en tijdelijke werknemers. Airbus zou in werkelijkheid rond de 5.000 banen moeten schrappen, wat 9 % van het totale Europese personeelsbestand van 55.000 fulltime werknemers vertegenwoordigt. Alhoewel Gallois aangaf dat hij hoopte dat dit voornamelijk via het normale arbeidsverloop kon worden bereikt, waren de vakbonden teleurgesteld. Vertegenwoordigers van de vakbonden zeiden dat bijna 14.000 werknemers op vier Franse locaties woensdagmiddag in protest gedurende twee uur het werk neerlegden. ``De reacties zijn enorm,' ' zei Julien Talavan, woordvoerder van de Force Ouvri\u00e8re, de voornaamste vakbond binnen Airbus in Frankrijk. ``Dit is nog maar het begin,' ' zei hij, waarmee hij aangaf dat verdere actie van de vakbonden zou kunnen volgen. De beslissing volgt op de veelbesproken vertragingen bij de ontwikkeling van de A380 superjumbo, een commercieel vliegtuig. De aankondiging van de herstructurering omvat daarnaast de voorgenomen verkoop of sluiting van drie fabrieken.", "title": "Airbus announces job cuts of 10,000.", "title_page": null, "title_rss": null, "url": null}