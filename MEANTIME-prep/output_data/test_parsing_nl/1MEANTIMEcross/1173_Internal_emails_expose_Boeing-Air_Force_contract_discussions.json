{"authors": [], "date_download": null, "date_modify": null, "date_publish": null, "description": "", "filename": "1173_Internal_emails_expose_Boeing-Air_Force_contract_discussions.xml", "image_url": null, "language": "nl", "localpath": null, "source_domain": "1173_Internal_emails_expose_Boeing-Air_Force_contract_discussions", "text": "Interne e-mails onthullen contractgesprekken tussen Boeing en Air Force 24-Nov-04 Er zijn e-mailberichten over een deal van USD $ 23 miljard met vliegtuigbouwer Boeing, die zijn uitgewisseld tussen vertegenwoordigers van de United States Air Force, in openbaarheid gebracht. Senator John McCain (Republikeins, Arizona) zorgde ervoor dat ze in het Congressional Record werden opgenomen tijdens een speech vorige week, waarin hij protesteerde tegen de inmiddels geannuleerde deal om 100 tankvliegtuigen van Boeing te leasen. De wetgever keurde het voorstel in oktober al af, alhoewel experts in de sector stellen dat de deal door het Pentagon is gestopt vanwege meldingen dat de deal ten gunste van Boeing uitviel. Senator McCain was de grootste criticus van de deal. De oorspronkelijke onderhandelingen met Boeing betroffen een no-bid contract waarop niet door meerdere partijen kon worden geboden. Dergelijke contracten zijn vaak gerechtvaardigd omdat ze sneller kunnen verlopen aangezien de eerste offerte - en selectieronde, die vele maanden in beslag kunnen nemen, worden ge\u00eblimineerd. Alleen het bedrijf dat is geselecteerd door de aanbestedende organisatie kan inschrijven voor het contract. Daardoor wordt het inkooppersoneel vaak beschuldigd van belangenverstrengeling. Dergelijke beschuldigingen zijn in het verleden geuit tegen Vice President Dick Cheney voor een no-bid contract aan Halliburton en zijn ook nu actueel tegen topmensen bij de luchtmacht omdat zij Boeing selecteerden om de tankvliegtuigenvloot te vervangen. In de gepubliceerde e-mailberichten lijken de Air Force-medewerkers die de contracten aanbesteden bevooroordeeld tegen Airbus, de voornaamste concurrent van Boeing, en zijn CEO Ralph Crosby. European Aeronautic Defense & Space Company (EADS) is de eigenaar van Airbus. Airbus produceert een aantal passagiers - en militaire vliegtuigen en heeft de afgelopen jaren zijn marktaandeel in passagiersvliegtuigen vergroot ten koste van Boeing. Hieronder volgt een e-mailuitwisseling over Airbus zoals deze is opgenomen in de Congresarchieven : : Bill Bodie, speciaal assistent van de secretaris en directeur communicatie bij de Amerikaanse luchtmacht : ``We hoeven ze niet de andere wang toe te keren, weet je. Ik ben bereid de waarheid vertellen over de groei, voetafdruk en financi\u00eble tekortkomingen van Airbus. Maar misschien moeten we daar nog een nachtje over slapen.' ' : James Roche, secretaris van de luchtmacht : ``Nee joh, blaas hem uit de lucht. Hij geeft toe dat ze niet de technische kwalificaties hadden! En we bewaren hun gegevens over omkoping als troefkaart! Jim.' ' : Darleen Druyun, burgerlijk plaatsvervangend ondersecretaris voor inkoop bij de luchtmacht : ``Ik heb met afschuw het artikel over Airbus-tankers door de nieuwe CEO Noord-Amerika van EADS gelezen. Wat een lulkoek. .. ik zou me niet moeten verbazen over deze kwal. .. zijn dag van afrekening zal hopelijk nog komen.' ' : James Roche, secretaris van de luchtmacht : ``Oy. Ik ben het met je eens. Ik hoopte dat je zou blijven en hem de komende jaren langzaam zou kwellen totdat EADS zich van hem zou ontdoen! Jim.' ' Een e-mail van Burkhardt & Associates aan James Roche raadt de secretaris aan belastingcijfers vrij te geven die Boeing beoordelen, schijnbaar ongeacht de feiten :' ' Ik zou een memo van 1 pagina distribueren dat de kosten per vliegtuig van de lease niet hoger zullen zijn dan x en x dan lager stellen dan de laatste lease van Boeing voor een commerci\u00eble organisatie -- of dat x y dollar minder is dan de kosten van een nieuwe tanker.' ' Een andere e-mail van Roche over Boeing aan Marvin Sambur, assistent-secretaris voor inkoop bij de luchtmacht, staat in schril contrast met zijn kritiek aan het adres van Airbus : ``Ik hou van je, kerel. Geef het aan de blauwogige Arabieren in het Noorden (de uitdrukking die we gebruikten voor Boeing). '' GovExec.com citeert een ``senaatsassistent'' als volgt : ``De taal van het huis in de spending bill] negeert een analyse van alternatieven, alhoewel hier vorig jaar in de autorisatie en door Michael Wynne, directeur inkoop van het Pentagon, en de DSB om werd gevraagd. Het sluit een dergelijke analyse uit en bepaalt op voorhand de uitkomst ten gunste van de Boeing 767 voordat het onderzoek zelfs maar is gestart.' ' Activistenorganisatie Project on Government Oversight noemde het ``een schoolvoorbeeld van favoritisme ten aanzien van \u00e9\u00e9n defensiepartij.' ' Marvin Sambur, assistent-secretaris voor inkoop bij de luchtmacht, verdedigde het feit dat de luchtmacht alleen Boeing in overweging nam en zei : ``Dit was geen concurrerend aanbestedingsproces. Het Congres gaf de luchtmacht opdracht om met Boeing aan het nieuwe tankerprogramma te werken.' ' Boeing bood eerder Darleen Druyun, burgerlijk plaatsvervangend ondersecretaris voor inkoop bij de luchtmacht, een baan aan. Dit leidde tot een controverse over belangenverstrengeling en een formele aanklacht tegen Michael Sears, Chief Financial Officer bij Boeing, omdat hij haar illegaal in dienst zou hebben genomen. Voormalig militair personeel wordt vaak door defensieleveranciers in dienst genomen om te lobbyen voor contracten. Enkele dagen na de opmerkingen van senator McCain zei de luchtmacht dat de aanbesteding voor vervanging van de tankvliegtuigen opnieuw zou worden heropend als open procedure. Wolfowitz, assistent-secretaris van defensie, publiceerde een open artikel in het Congressional Record en zei daarin : ``Nadat we een geschikt alternatief hebben geselecteerd, zijn we van plan concurrerende offertes aan te vragen.' '", "title": "Internal emails expose Boeing-Air Force contract discussions.", "title_page": null, "title_rss": null, "url": null}