{"authors": [], "date_download": null, "date_modify": null, "date_publish": null, "description": "", "filename": "100911_Northrop_Grumman_and_Airbus_parent_EADS_defeat_Boeing.xml", "image_url": null, "language": "nl", "localpath": null, "source_domain": "100911_Northrop_Grumman_and_Airbus_parent_EADS_defeat_Boeing", "text": "Northrop Grumman en Airbus-eigenaar EADS verslaan Boeing in contract voor Amerikaans tankvliegtuig van $ 40 miljard 01-Mar-08 Northrop Grumman en European Aeronautic Defence and Space Company EADS N.V. (EADS), het moederbedrijf van Airbus, hebben onverwacht Boeing verslagen in een contract ter waarde van US $ 40 miljard (GB # 20,1 miljard) om 179 nieuwe tankvliegtuigen te leveren aan de United States Air Force (USAF), waarbij 15 tankers per jaar zullen worden opgeleverd. Het is het grootste contract in zijn soort sinds het Joint Strike Fighter-programma. Bij dat contract ging het tussen Boeing en Lockheed Martin, waarbij deze laatste uiteindelijk het contract kreeg. Defensieanalist Paul Nesbit van JSA Research zei dat Maintenance, Repair and Overhaul-activiteiten (MRO) gedurende de levensduur van vijftig jaar van het toestel de waarde van het contract zelfs tot US $ 100 miljard kunnen opdrijven. Ron Sugar, CEO van Northrop Grumman, zei tijdens een interview dat ``Iedereen zei dat we gek waren en geen kans maakten. Maar we namen het risico en hebben in dit geval het contract binnengehaald.' ' Vertegenwoordigers van de USAF zeiden dat het contract is toegewezen op basis van competentie, geschiedenis en een concurrerende prijsstelling, waarbij UBS-analyst David Strauss meldde dat ``De voornaamste beslissing draaide om de hoeveelheid kerosine die het grotere vliegtuig kan vervoeren. In de leger kan je nooit teveel brandstof in de lucht hebben.' ' \"De USAF ontkende dat het cre\u00ebren van banen in de V.S. meespeelde ; dit was juist de reden waarom men verwachtte dat Boeing zou winnen, aangezien dit bedrijf 44.000 nieuwe banen bij 300 leveranciers in 40 staten had beloofd. \"De Northrop Grumman KC-45-tankers, die beter bekend staan als de KC-30, zijn gebaseerd op de Airbus A330 MRTT. De eerste vier toestellen worden in de Franse hoofdfabriek van Airbus in Toulouse in elkaar gezet, maar vanaf 2010-11 worden de andere vliegtuigen geproduceerd in een faciliteit in Mobile, Alabama, in de Verenigde Staten. Naar verwachting zullen 1.500 tot 2.000 banen gecre\u00eberd en 25.000 in stand gehouden worden. 60 % van de onderdelen wordt geleverd door binnenlandse fabrikanten. EADS had al eerder plannen aangekondigd om een groot deel van de productiecapaciteit naar de V.S. te verplaatsen vanwege de lage dollarkoers. Volgens Generaal Arthur Lichte, die aan het hoofd staat van Mobility Command van de USAF, hoopt men dat het eerste vliegtuig in 2010 kan worden getest en drie jaar later in gebruik kan worden genomen. Generaal Duncan McNab, de Chief of Staff van de USAF, verklaarde : ``De tanker is onze eerste inkoopprioriteit op het moment. Het is de eerste stap in ons kritieke beleid om onze verouderende vloot te herbouwen, zodat we overal troepen en apparatuur kunnen verplaatsen, bevoorraden en positioneren.' ' \"Boeing zou de beslissing nog kunnen aanvechten ; in 2006 werd een contract ter waarde van US $ 10 miljard om reddingshelikopters te leveren aan het Pentagon, dat aan Boeing was toegewezen, succesvol door Lockheed en Sikorsky aangevochten. \"Woordvoerder William Barksdale verklaarde namens Boeing het volgende : ``We zijn natuurlijk erg teleurgesteld. .. We evalueren de details van de toekenning en beslissen dan wat onze opties zijn.' ' Patty Murray, senator van Washington en afkomstig uit dezelfde staat waar de commerci\u00eble luchtvaartactiviteiten van Boeing zijn gevestigd, zei in een kritieke verklaring dat ``We zijn geschokt dat de Air Force een Europees bedrijf met zijn buitenlandse werknemers heeft gekozen om een tanker te leveren aan onze Amerikaanse leger. In een tijd dat onze economie het moeilijk heeft, is deze beslissing om onze tankvliegtuigen te outsourcen een klap voor de Amerikaanse luchtvaart - en ruimtesector, Amerikaanse werknemers en het Amerikaanse leger.' ' Norm Dicks, afgevaardigde van Washington, zei dat ook hij ``geschokt'' was en verklaarde dat ``Deze beslissing des te teleurstellender is daar de Air Force in het verleden de voorkeur gaf aan de Boeing 767-tanker en we in 2003 100 tankers zouden gaan produceren voordat het proces werd stopgezet door het schandaal omtrent Boeing. Ik vind het jammer dat het zo lang heeft geduurd om te reageren op wat een dringende noodzaak was, en nog steeds is, om deze oudere toestellen te vervangen. Het is nog teleurstellender dat het contract is toegewezen aan Airbus, dat consequent oneerlijke Europese subsidies heeft aangewend om banen te ontnemen aan de arbeiders in de Amerikaanse luchtvaartsector.' ' De Senator voor Kansas, Sam Brownback, zei : ``Ik kan niet begrijpen dat we de productie van deze vliegtuigen uitbesteden aan Europa in plaats van ze in Amerika te bouwen. Ik zal de Secretary of Defense bellen om een verklaring te vragen en verwacht dat Boeing de toekenning van het contract zal aanvechten.' ' Todd Tiahrt, afgevaardigde van Kansas, zei : ``We zouden een Amerikaanse tanker moeten laten bouwen door een Amerikaans bedrijf met Amerikaanse werknemers. Ik kan niet geloven dat we Franse banen cre\u00ebren in plaats van banen in Kansas.' ' Een groep politici in Washington gaf een verklaring af waarin ze beloofden ``harde vragen te zullen stellen over de beslissing om dit contract uit te besteden aan het buitenland. .. In deze moeilijke economische tijd is het niet alleen een klap voor onze staat, maar voor meer dan 40 staten in dit land die dit nationale vliegtuig zouden bouwen.' ' Bob Riley, de gouverneur van Alabama, zei dat ``Het zacht uitgedrukt een geweldige dag is voor Alabama. Dit zullen we ons herinneren als een van onze mooiste momenten.' ' Volgens Ralph Crosby, CEO van EADS voor Noord-Amerika en voormalig topmanager bij Northrop, heeft het bedrijf ``alle middelen toegezegd om ondersteuning te bieden voor dit cruciale programma voor onze voornaamste aannemer, Northrop Grumman, de luchtmacht en de krijgers die dit systeem de komende decennia zal bedienen. We doen al het nodige om onze Amerikaanse industri\u00eble capaciteit op te schalen ter ondersteuning van dit belangrijke programma.' ' Topman Louis Gallois van EADS zei dat ``Deze belangrijke selectie is positief voor onze klanten, de industri\u00eble samenwerking en EADS. Het betekent een enorme sprong voorwaarts in onze toewijding aan de Amerikaanse Defensie, en weerspiegelt en ondersteunt onze internationale strategie om de industri\u00eble aanwezigheid van EADS op belangrijke markten te vergroten en ons doel om de defensie - en commerci\u00eble portefeuilles van ons bedrijf in evenwicht te houden.' ' Generaal Arthur Lichte zei dat ``Dit een Amerikaanse tanker zal zijn met Amerikaanse piloten en een Amerikaanse vlag op de staart, die elke dag Amerikaanse levens zal redden. Boeing was eerst overeengekomen om 100 tankers te leasen maar in 2003 barstte een schandaal los toen uitkwam dat een topmanager bij Boeing, Michael M. Sears, een baan had geregeld voor Darleen Druyun van de USAF tijdens de onderhandelingen. Beiden zaten een celstraf uit wegens corruptie en er werd een nieuw aannemingsproces gestart.", "title": "Northrop Grumman and Airbus parent EADS defeat Boeing.", "title_page": null, "title_rss": null, "url": null}