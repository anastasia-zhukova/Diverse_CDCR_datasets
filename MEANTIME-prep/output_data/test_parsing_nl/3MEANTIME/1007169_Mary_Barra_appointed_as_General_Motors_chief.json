{"authors": [], "date_download": null, "date_modify": null, "date_publish": null, "description": "", "filename": "1007169_Mary_Barra_appointed_as_General_Motors_chief.xml", "image_url": null, "language": "nl", "localpath": null, "source_domain": "1007169_Mary_Barra_appointed_as_General_Motors_chief", "text": "Mary Barra benoemd tot CEO van General Motors 10-Dec-13 Vandaag benoemde de grootste autobouwer in de V.S., General Motors, Mary Barra tot nieuwe CEO. Barra, 51, is de eerste vrouw aan het hoofd van een Amerikaanse autofabrikant. Ze werkt al 33 jaar voor General Motors en is momenteel internationaal hoofd productontwikkeling. In haar verklaring zei ze : ``Het huidige GM beschikt over een geweldige portefeuille auto' s en vrachtwagens en doet het financieel ook veel beter dan in onze recente geschiedenis, waarmee het een spannende tijd is. Ik heb de eer het beste team in deze sector te leiden en zal ons huidige momentum in stand houden.' ' Ze vervangt Daniel Akerson, die in 2009 tijdens het faillissement door de overheid als chief executive en chairman werd aangesteld. Akerson trekt zich op 15 januari terug omdat bij zijn vrouw vergevorderde kanker is vastgesteld. In een boodschap aan de werknemers zei hij : ``Ik ben zeer tevreden over wat we hebben bereikt, zeer optimistisch over wat in het verschiet ligt en zeer trots General Motors weer zijn plaats zal innemen als Amerikaans vaandeldrager in de internationale autosector.' ' Akerson geeft ook zijn rol als voorzitter op, waarin hij wordt vervangen door huidig directeur Theodore Solso. Het bedrijf kondigde daarnaast aan dat hoofd financi\u00ebn Daniel Ammann wordt benoemd tot nieuwe president. Het nieuws komt enkele dagen nadat de Amerikaanse overheid zijn laatste aandelen in het bedrijf verkocht, waarmee de staat zo' n $ 9 miljard verliest van de oorspronkelijke financi\u00eble steun die in 2008 werd verleend en waarbij het een aandeel van 61 % in het bedrijf kreeg. Het faillissement van General Motors werd een jaar na de benoeming van Akerson afgerond, waarna het bedrijf de aandelenmarkt weer betrad in november 2010. Het is nog steeds de grootste autofabrikant in de Verenigde Staten en meldde een verkoopcijfer van $ 152 miljard in 2012. Op dit moment produceert het bedrijf vijftien automerken in 37 landen. Barra behaalde een Bachelor' s in elektrotechniek aan Kettering University in Flint, Michigan, en was onlangs nummer 35 op de Forbes-lijst van meest invloedrijke vrouwen ter wereld.", "title": "Mary Barra appointed as General Motors chief.", "title_page": null, "title_rss": null, "url": null}