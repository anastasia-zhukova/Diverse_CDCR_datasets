{"authors": [], "date_download": null, "date_modify": null, "date_publish": null, "description": "", "filename": "31706_Ford_Motor_Company_cutting_30,000_jobs_by_2012.xml", "image_url": null, "language": "nl", "localpath": null, "source_domain": "31706_Ford_Motor_Company_cutting_30,000_jobs_by_2012", "text": "Ford Motor Company schrapt 30.000 banen tot 2012 23-Jan-06 Ford Motor Company, de op een na grootste autofabrikant in Amerika, is van plan 30.000 banen te schrappen en 14 fabrieken te sluiten in het kader van een herstructureringsplan, dat Ford moet helpen herstellen na een omzetverlies van US $ 1,6 miljard in Noord-Amerika vorig jaar. Het plan getiteld ``Way Forward'' is bedacht door William Clay Ford Jr., de CEO van Ford en moet voor 2008 een eind maken aan de verliezen van Ford in Noord-Amerika. Hiertoe worden 30.000 banen oftewel 20 tot 25 procent van de 122.000 werknemers van Ford in Noord-Amerika geschrapt en 14 fabrieken gesloten, waarmee de productiecapaciteit van Ford overeenkomt met de vraag. Voor het eind van het jaar worden de fabrieken in Atlanta en St. Louis gesloten. Atlanta maakt de Ford Taurus sedan, die uit de handel wordt genomen. De fabriek in St. Louis is een van de locaties waar Ford zijn Explorer, waarvan de verkoop met 29 % daalde in 2005, produceert. Het bedrijf sluit ook de fabriek in Wixom, Michigan, Batavia Transmission in Ohio en Windsor Casting in Ontario, waarvan al eerder na contractonderhandelingen met de vakbond Canadian Auto Workers werd aangekondigd dat de fabriek zou worden gesloten. In de fabriek in St. Thomas, Ontario wordt \u00e9\u00e9n ploegendienst opgeheven. Deze fabriek maakt de Crown Victoria en Grand Marquis. Hierover zei Whitey MacDonald, voorzitter van Local 1520, de vakbond Canadian Auto Workers, dat ``er hier een heleboel boosheid heerst, dat lijdt geen twijfel. Wanneer een fabriek wordt teruggebracht naar \u00e9\u00e9n ploegendienst, gaat er een hoop verloren. \"Deze auto heeft miljoenen dollars voor het bedrijf verdiend terwijl zij investeerden in andere producten en locaties ; we hebben met het oog op ons verleden recht op een nieuwe investering.' ' \"Het positieve nieuws voor de fabriek is dat Ford nog steeds $ 200 miljoen wil investeren om het uiterlijk van de hier geproduceerde auto' s te verbeteren. Auto-analist Dennis DesRosier gelooft echter nog steeds dat de fabriek waarschijnlijk zal worden gesloten. DesRoiser zei dat ``de fabriek in St. Thomas is oud, het product is oud, het is logisch dat de fabriek op die lijst staat. Dit is misschien maar een tijdelijke oplossing en de fabriek wordt over twee tot drie jaar misschien alsnog gesloten.' ' In 2008 worden nog twee fabrieken gesloten en in 2012 nog eens twee. Nog eens twee fabrieken worden later dit jaar aangekondigd. Ford ontslaat ook 12 % van de 53 executive officers. Vanwege het bestaande contract met de vakbond United Auto Workers ontvangen werknemers bij de fabrieken die niet meer draaien hun salaris en bijkomende voordelen totdat Ford een nieuw contract afsluit met de vakbond. Omdat ze geen overuren kunnen draaien, verdienen ze mogelijk niet wat ze nu krijgen. President van de UAW Ron Gettelfinger en Vice President Gerald Bantom noemen het plan ``zeer teleurstellend.' ' De UAW gaf een verklaring uit waarin staat dat ``de getroffen werknemers op oproepbasis of met een vast contract gaan een onzekere toekomst tegemoet omdat het hoger management niet in staat blijkt het dalende marktaandeel van Ford te redden. Door de aankondiging hangt er een zwarte wolk over alle werknemers omdat in de toekomst nog meer fabrieken zullen worden gesloten.' '", "title": "Ford Motor Company cutting 30,000 jobs by 2012.", "title_page": null, "title_rss": null, "url": null}