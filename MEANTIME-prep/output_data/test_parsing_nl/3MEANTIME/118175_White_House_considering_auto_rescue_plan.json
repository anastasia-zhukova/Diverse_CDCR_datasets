{"authors": [], "date_download": null, "date_modify": null, "date_publish": null, "description": "", "filename": "118175_White_House_considering_auto_rescue_plan.xml", "image_url": null, "language": "nl", "localpath": null, "source_domain": "118175_White_House_considering_auto_rescue_plan", "text": "Witte Huis overweegt reddingsplan autosector 13-Dec-08 Nadat een reddingsplan voor drie grote Amerikaanse autofabrikanten deze week door de Senaat werd weggestemd, zei het Witte Huis dat wordt overwogen een deel van de 700 miljoen dollar, die is gereserveerd om het bankwezen te redden, in te zetten ter ondersteuning van de autofabrikanten. Volgens het Witte Huis zou het instorten van de autofabrikanten een enorme klap zijn, waardoor de economie zou kunnen instorten. ``Onder normale economische omstandigheden hebben we liever dat de markt het lot van priv\u00e9bedrijven bepaalt. Gezien de huidige verzwakte conditie van de Amerikaanse economie overwegen we echter andere mogelijkheden waar nodig, waaronder ook het TARP Troubled Assets Relief Program], om de autofabrikanten uit de moeilijkheden te helpen,' ' zegt Dana Perino, de perssecretaris van het Witte Huis. ``Als deze sector instort, heeft dat grote gevolgen voor onze economie en het is onverantwoordelijk om onze economie op dit moment nog verder te verzwakken.' ' Eerder deze week vroegen Ford, Chrysler en General Motors (de ``Big Three'' ) het Congres om 14 miljard dollar om ze van de ondergang te redden. Alhoewel het Huis van Afgevaardigden de maatregelen goedkeurde, stemde de Senaat met 52-35 tegen. Dit was deels te wijten aan onenigheid over loonsverlagingen aangezien de Republikeinen eisen dat de lonen voor volgend jaar gelijk worden getrokken met die van Japanse autofabrikanten. General Motors verklaarde dat het bedrijf ``in reactie op snel verslechterende marktomstandigheden'' 30 % van de productiewerkzaamheden in Noord-Amerika zou stopzetten.", "title": "White House considering auto rescue plan.", "title_page": null, "title_rss": null, "url": null}