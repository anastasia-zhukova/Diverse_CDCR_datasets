{"authors": [], "date_download": null, "date_modify": null, "date_publish": null, "description": "", "filename": "126361_U.S._automaker_GM_plans_to_close_1,100_dealerships.xml", "image_url": null, "language": "nl", "localpath": null, "source_domain": "126361_U", "text": "Amerikaans autofabrikant GM gaat 1.100 dealers sluiten 15-May-09 Het Amerikaanse autobedrijf General Motors (GM) kondigde vrijdag aan dat zo' n 1.100 dealers zullen worden gesloten in een poging een faillissement te voorkomen en de kosten te drukken. Een dag eerder publiceerde Chrysler, een andere Amerikaanse fabrikant, een lijst van 789 dealers die worden gesloten. In tegenstelling tot Chrysler zal GM de te sluiten dealerschappen niet aankondigen. Dealers wiens franchise na oktober volgend jaar niet wordt verlengd, krijgen een persoonlijke kennisgeving van de beslissing. Op dit moment heeft GM 6246 dealers in de V.S .. Het bedrijf wil dat aantal voor eind 2010 terugbrengen tot 3605. GM zegt dat de dealers die worden gesloten ``niet goed presteren en een zeer lage omzet draaien.' ' ``Het zijn dealers die het in de meeste gevallen al moeilijk hebben, geld verliezen en waarschijnlijk sowieso snel over de kop zullen gaan,' ' zei de vicepresident sales, service en marketing van GM tijdens een telefoonconferentie. ``Er zou kunnen worden gezegd dat dit al jaren geleden had moeten worden gedaan maar dit managementteam kon niets anders dan nu de beslissing nemen.' ' De te sluiten dealers vertegenwoordigen 18 % van het dealernetwerk van het bedrijf maar slechts 7 % van de omzet van GM in 2008.", "title": "U.", "title_page": null, "title_rss": null, "url": null}