{"authors": [], "date_download": null, "date_modify": null, "date_publish": null, "description": "", "filename": "143300_Automobile_manufacturer_Ford_posts_unexpected_profits.xml", "image_url": null, "language": "nl", "localpath": null, "source_domain": "143300_Automobile_manufacturer_Ford_posts_unexpected_profits", "text": "Autofabrikant Ford rapporteert onverwachte winst 03-Nov-09 Het Amerikaanse autobedrijf Ford meldt dat het in het derde kwartaal een nettowinst van US $ 997 miljoen heeft gemaakt en voorspelt een ``stabiele winst'' rond 2011. Dit verraste veel analisten, die hadden voorspeld dat het autobedrijf verlies zou lijden. De winst komt overeen met 26 dollarcent per aandeel, een groot verschil met de 12 dollarcent verlies per aandeel die de meeste economische analisten hadden voorspeld. ``De resultaten voor het derde kwartaal tonen duidelijk aan dat Ford ondanks de langdurige recessie enorme vooruitgang boekt,' ' zei Alan Mulally, de chief executive officer van het bedrijf. ``Alhoewel we nog steeds de nodige uitdagingen moeten aangaan, boekt onze transformatie goede resultaten en blijven de onderliggende activiteiten nog steeds sterker worden.' ' Mulally voorspelde dat zijn bedrijf alle financi\u00eble doelstellingen zou halen of zelfs overschrijden en gaf aan dat er voor het vierde kwartaal zelfs een positief bedrijfsresultaat mogelijk is.", "title": "Automobile manufacturer Ford posts unexpected profits.", "title_page": null, "title_rss": null, "url": null}