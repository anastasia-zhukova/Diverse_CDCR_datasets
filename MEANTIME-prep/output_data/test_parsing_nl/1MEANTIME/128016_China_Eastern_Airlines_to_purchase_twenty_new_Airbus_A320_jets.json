{"authors": [], "date_download": null, "date_modify": null, "date_publish": null, "description": "", "filename": "128016_China_Eastern_Airlines_to_purchase_twenty_new_Airbus_A320_jets.xml", "image_url": null, "language": "nl", "localpath": null, "source_domain": "128016_China_Eastern_Airlines_to_purchase_twenty_new_Airbus_A320_jets", "text": "China Eastern Airlines schaft twintig nieuwe Airbus A320-machines aan 18-Jun-09 China Eastern Airlines verklaarde donderdag dat er een contract is getekend om twintig Airbus A320 passagiersvliegtuigen te kopen voor een bedrag van 9,9 miljard yuan (ongeveer US $ 1,4 miljard). De luchtvaartmaatschappij, de op twee na grootste in China, ondertekende de overeenkomst op 15 juni in Parijs. Het bedrijf zei dat de vliegtuigen worden ingezet op nationale passagiersroutes. De deal is unaniem goedgekeurd door de raad van bestuur van China Eastern. De China Daily meldde dat de deal nog moet worden goedgekeurd door de Chinese luchtvaartautoriteit. De vliegtuigen worden naar verwachting vanaf 2011 opgeleverd, waarbij de laatste machine twee jaar later wordt geleverd. De Airbus A320 is een vliegtuig met \u00e9\u00e9n gangpad en het bestverkopende passagiersvliegtuig van Airbus. \"De capaciteit bedraagt maximaal 150 stoelen ; het vliegtuig wordt vooral ingezet op middellange en korte routes. \"", "title": "China Eastern Airlines to purchase twenty new Airbus A320 jets.", "title_page": null, "title_rss": null, "url": null}