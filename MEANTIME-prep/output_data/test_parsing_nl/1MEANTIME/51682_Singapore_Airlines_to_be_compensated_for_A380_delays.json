{"authors": [], "date_download": null, "date_modify": null, "date_publish": null, "description": "", "filename": "51682_Singapore_Airlines_to_be_compensated_for_A380_delays.xml", "image_url": null, "language": "nl", "localpath": null, "source_domain": "51682_Singapore_Airlines_to_be_compensated_for_A380_delays", "text": "Singapore Airlines krijgt vergoeding voor vertraging A380 05-Oct-06 Singapore Airlines zegt dat het een vergoeding van Airbus krijgt voor de extra vertraging bij de levering van de nieuwe A380 superjumbo. De oplevering van het commerci\u00eble dubbeldeksvliegtuig, dat oorspronkelijk later dit jaar zou worden geleverd, wordt uitgesteld tot oktober 2007. Het voornaamste probleem ligt in de 500 km aan bekabeling die het vliegtuig bevat. In een verklaring op zijn website zei Airbus dat ``de hoofdoorzaak van het probleem erin ligt dat het 3D digitale model, dat het ontwerp van de elektrische harnasinstallatie vereenvoudigt, te laat werd ge\u00efmplementeerd en de mensen die eraan werkten nog in de leercurve zaten'' . Airbus ligt op dit moment twee jaar achter op schema. SIA verklaarde dat ``de vertragingen teleurstellend zijn, des te meer omdat de testvluchten en het certificeringsprogramma voorspoedig verlopen en de vertragingen zijn te wijten aan productieproblemen.' ' Volgens analisten zou de vergoeding kunnen oplopen tot een paar honderd miljoen dollar. SIA zei dat de details van de vergoeding vertrouwelijk zijn. Singapore Airlines is de eerste luchtvaartmaatschappij die met de A380 gaat vliegen en ontvangt de eerste vier vliegtuigen.", "title": "Singapore Airlines to be compensated for A380 delays.", "title_page": null, "title_rss": null, "url": null}