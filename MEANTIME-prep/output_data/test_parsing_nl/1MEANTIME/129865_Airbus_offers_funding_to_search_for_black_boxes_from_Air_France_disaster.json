{"authors": [], "date_download": null, "date_modify": null, "date_publish": null, "description": "", "filename": "129865_Airbus_offers_funding_to_search_for_black_boxes_from_Air_France_disaster.xml", "image_url": null, "language": "nl", "localpath": null, "source_domain": "129865_Airbus_offers_funding_to_search_for_black_boxes_from_Air_France_disaster", "text": "Airbus biedt financi\u00eble middelen voor zoektocht naar zwarte dozen in ramp Air France 30-Jul-09 Airbus heeft aangekondigd bereid te zijn $ 12 tot 20 miljoen (ongeveer US $ 16 tot 28 miljoen) bij te dragen om een uitgebreide zoektocht te financieren naar de zwarte dozen van Air France vlucht 447. Het Airbus A330 passagiersvliegtuig stortte in juni in de Atlantische Oceaan, waarbij alle 228 mensen aan boord omkwamen. Chief executive Thomas Enders zei in een verklaring : ``We willen weten wat er gebeurd is, want de verbetering van luchtveiligheid is onze hoogste prioriteit. We willen de zoektocht helpen uitbreiden met een aanzienlijke bijdrage.' ' \"Alhoewel vliegtuigbouwers doorgaans technische ondersteuning verlenen bij dergelijke onderzoeken, is financiering zeldzaam vanwege de vereiste onpartijdigheid ; woordvoerder Stefan Schaffrath van Airbus zei dat dit niet eerder was voorgekomen. \"``Dit is een uitzonderlijk ongeval en een uitzonderlijke situatie,' ' verklaarde Schaffrath. Het Franse onderzoeksbureau BEA heeft zowel Airbus en Air France gevraagd om financi\u00eble ondersteuning voor de zoektocht. Air France heeft deze mogelijkheid met BEA besproken. Onderzoekers hebben de zoektocht naar de voice cockpit voice recorder en flight data recorder volgens de conventionele methode van audio` pingers' al gestaakt omdat de batterijen van deze pingers na 30 -- 40 dagen leeg zijn. Men zoekt nog steeds met behulp van gevoelige apparatuur die door een Frans marineschip wordt gesleept, maar als dit geen vruchten afwerpt, heeft de BEA geld nodig om nog eens drie maanden te kunnen zoeken. Het Aircraft Communications Addressing and Reporting System (ACARS) van het vliegtuig heeft nog informatie over problemen aan boord verstuurd voordat het neerstortte. De ACARS-gegevens geven aan dat het vliegtuig een aantal belangrijke gegevens niet meer kon uitlezen, waaronder luchtsnelheid, waardoor men denkt dat het pitot-static system (dat verscheidene metingen uitvoert) defect was. Airbus heeft al aanbevolen een onderdeel van dit systeem, de pitot-buizen, te vervangen in A330-vliegtuigen. Air France had dit niet gedaan op het neergestorte vliegtuig, alhoewel de hele vloot nu is uitgerust met het aangepaste ontwerp. Er zijn drie andere incidenten ge\u00efdentificeerd waarbij mogelijk dezelfde omstandigheden hebben gespeeld. De United States National Transportation Safety Board onderzoekt twee incidenten boven Amerika, terwijl eerder deze maand een andere Air France A330 met de nieuwe buizen werd geconfronteerd met gelijksoortige problemen tijdens een vlucht van Itali\u00eb naar Frankrijk.", "title": "Airbus offers funding to search for black boxes from Air France disaster.", "title_page": null, "title_rss": null, "url": null}