{"authors": [], "date_download": null, "date_modify": null, "date_publish": null, "description": "", "filename": "73808_Boeing_unveils_new_787_Dreamliner.xml", "image_url": null, "language": "nl", "localpath": null, "source_domain": "73808_Boeing_unveils_new_787_Dreamliner", "text": "Boeing onthult nieuwe 787 Dreamliner 09-Jul-07 Vliegtuigfabrikant Boeing onthulde de nieuwe 787 Dreamliner in zijn Everett-fabriek bij Seattle, Washington, in de Verenigde Staten. Er was gekozen voor zondag omdat de datum die dag in de Amerikaanse notatie overeenkomt met het registratienummer van het toestel : 7/8/07. Er waren 15.000 mensen aanwezig, waaronder werknemers, klanten, leveranciers en vertegenwoordigers van de nationale en lokale overheid. Scott Carson, president en CEO van Boeing Commercial Airplanes, zei : ``Dit was een prachtige dag om de introductie van dit fantastische toestel te vieren met onze klanten, werknemers, leveranciers en de omringende gemeenschap.' ' De middelgrote 787 heeft een capaciteit van 210 tot 330 passagiers en is de eerste commerci\u00eble machine die voornamelijk bestaat uit een composietmateriaal met koolstofvezel. Boeing claimt dat het lagere gewicht vergeleken met het conventionele aluminium leidt tot hogere brandstofeffici\u00ebntie, waarvan zowel de eigenaar als het milieu zal profiteren. Volgens Boeing verbruikt de 787 Dreamliner 20 procent minder brandstof per passagier dan andere vliegtuigen van deze grootte. Op zaterdag kondigde Boeing 35 nieuwe bestellingen aan van de Duitse maatschappij Air Berlin en ALAFCO Aviation Lease & Finance uit Kuwait, waarmee er in totaal 677 toestellen zijn besteld door 47 klanten. Volgens de catalogusprijs zijn deze orders samen US $ 5,62 miljard waard. De eerste vlucht zal naar verwachting worden uitgevoerd in augustus of september dit jaar en de eerste klant, All Nippon Airways, zal het eerste vliegtuig in mei 2008 ontvangen. \"De 787 illustreert de verschillende strategie\u00ebn die Boeing en Airbus voeren ; de A380 met twee verdiepingen van Airbus voerde zijn eerste vlucht uit in april 2005 en zal naar verwachting later dit jaar in gebruik worden genomen. \"Terwijl de Airbus A380 grote passagiersaantallen tussen grote hubs moet vervoeren, mikt de Dreamliner op kleinere vliegvelden, die volgens Boeings verwachtingen een groeimarkt vertegenwoordigen voor de sector. Eerder op de dag ontving Boeing een felicitatiebrief van Airbus. Louis Gallois, president en CEO van het bedrijf, verklaarde het volgende : ``Vandaag is een mooie dag in de geschiedenis van de luchtvaart. Want telkens als onze sector zo' n mijlpaal bereikt, weerspiegelt dat altijd het harde werk van de toegewijde mensen die worden ge\u00efnspireerd door het wonder dat vliegen is. Zelfs al pakt Airbus morgen de concurrentiestrijd weer volledig op, vandaag is de dag van Boeing, een dag waarop we de 787 eren.' '", "title": "Boeing unveils new 787 Dreamliner.", "title_page": null, "title_rss": null, "url": null}