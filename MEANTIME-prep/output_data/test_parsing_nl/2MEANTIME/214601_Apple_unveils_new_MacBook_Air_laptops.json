{"authors": [], "date_download": null, "date_modify": null, "date_publish": null, "description": "", "filename": "214601_Apple_unveils_new_MacBook_Air_laptops.xml", "image_url": null, "language": "nl", "localpath": null, "source_domain": "214601_Apple_unveils_new_MacBook_Air_laptops", "text": "Apple onthult nieuwe MacBook Air-laptops, iLife' 11 software suite 23-Oct-10 Tijdens een media-evenement op woensdag introduceerde Apple Inc. een nieuw assortiment MacBook Air-laptops en de versie van de iLife software suite voor 2011. Het ``Back to the Mac'' -evenement omvatte daarnaast een preview van het nieuwe Mac OS X Lion besturingssysteem van Apple, dat halverwege 2011 op de markt wordt gebracht. Apple CEO Steve Jobs onthulde de nieuwe producten tijdens het evenement in Cupertino, Californi\u00eb en zei dat het bedrijf ``is ge\u00efnspireerd door het werk dat met de iPad is gedaan en dit wil implementeren in de Mac.' ' Apple is van plan meer functionaliteit van het iOS mobiele besturingssysteem over te zetten naar the Mac OS X. Jobs kondigde vandaag aan dat de ``Lion'' release van OS X, die staat gepland voor volgende zomer, meer ondersteuning zal bieden voor multitouch en ook een desktopversie van de App Store zal omvatten. Hij zei dat de App Store binnen 90 dagen beschikbaar zal zijn voor het huidige ``Snow Leopard'' besturingssysteem en dat men vanaf volgende maand applicaties kan aanbieden. Daarnaast kondigde Jobs aan dat een b\u00e8taversie van FaceTime, de IOS videocall-toepassing van Apple, per direct beschikbaar werd gesteld aan gebruikers van OS X. In OS X Lion worden verscheidene nieuwe applicaties toegevoegd onder de naam ``Mission Control'' en ``Launchpad.' ' In zijn keynote afgelopen woensdag kondigde Jobs de introductie van de iLife' 11 software suite aan, waarin iPhoto, iMovie, en GarageBand zijn opgenomen. iPhoto is voorzien van nieuwe diashowsjablonen en iMovie heeft er functionaliteit voor geluidsbewerking bij gekregen. GarageBand omvat nu ook enkele nieuwe piano - en gitaarlessen. iLife' 11 werd woensdag als upgrade op de markt gebracht voor een bedrag van US $ 49, - en wordt gratis bij een nieuwe Mac geleverd. Om iOS-functionaliteit verder op te nemen in Macintosh-computers kondigde Jobs ook een lijn geactualiseerde MacBook Air-laptops aan, die nu al in de winkel liggen. De nieuwe MacBook Air maakt gebruik van flash memory in plaats van een traditionele harde schijf en heeft geen cd-/dvd-speler, een benadering die ook al op de iPad tabletcomputer te zien was. Daarnaast is de accuduur uitgebreid ondanks het feit dat de accu slechts 0,68 in (1,73 cm) dik is en minder dan 3 lbs (1,36 kg) weegt. ``Wij denken dat het de toekomst van notebooks is,' ' zei Jobs. Er zijn nu twee modellen van de MacBook Air : een versie van 11,6-inch (29,46 cm) en een van 13,3 inch (33,78 cm). Volgens analist Shawn Wu heeft het bedrijf ``voor een agressieve prijsstelling gekozen,' ' waarbij hij refereerde aan de basisprijs van US $ 999, -. Jobs zei dat zijn bedrijf vorig jaar 13,7 miljoen Mac-computers heeft verkocht, wat goed is voor een omzet van US $ 22 miljard. In het afgelopen financi\u00eble kwartaal steeg de verkoop van Macs met 22 procent, waarmee de computer verantwoordelijk is voor 24 procent van de totale omzet van Apple. De oorspronkelijke MacBook Air deed het echter minder goed. De verkoop van en hype over de eerste Air nam snel na de introductie af en de lijn werd overschaduwd door de introductie van de 13-inch (33,02 cm) MacBook Pro. De MacBook Air was al sinds 2008 niet meer onderworpen aan een grote update.", "title": "Apple unveils new MacBook Air laptops.", "title_page": null, "title_rss": null, "url": null}