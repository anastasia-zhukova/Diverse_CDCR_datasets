{"authors": [], "date_download": null, "date_modify": null, "date_publish": null, "description": "", "filename": "37961_Apple_releases_program.xml", "image_url": null, "language": "nl", "localpath": null, "source_domain": "37961_Apple_releases_program", "text": "Apple introduceert programma om iPod-volume te begrenzen 05-Apr-06 Apple heeft een applicatie uitgebracht, die het volume van de iPod draagbare muziekspelers beperkt. De software-update, iPod Software 1.1.1, werkt op de iPod Nano en de Video-versie. Apple bracht het programma uit als reactie op klachten dat het niet de nodige maatregelen had genomen om gehoorverlies bij iPod-gebruikers tegen te gaan. In Californi\u00eb werd in januari een groepsactie tegen Apple aangespannen over claims dat gebruik van de iPod gehoorverlies had veroorzaakt. \"Greg Joswiak, internationaal vice-president marketing voor de iPod bij Apple, zei dat deze patch beschikbaar is voor mensen die \"\" een gebruiksvriendelijke mogelijkheid wensen om hun eigen, persoonlijke volumegrens in te stellen. \"\" \"De patch kan gratis worden gedownload. De software kan ook worden gebruikt met ouderlijk toezicht, zodat kinderen het volume niet kunnen aanpassen. Op iPods die in Frankrijk worden verkocht zit al een volumebegrenzing omdat geluiden harder dan 100 decibel (dB) wettelijk zijn verboden. De American Speech Language Hearing Association publiceerde een studie waaruit blijkt dat het volume van de iPod (en andere mp3-spelers) 120 dB bedraagt, wat kan worden vergeleken met een live concert. Een pistoolschot is 140 dB.", "title": "Apple releases program.", "title_page": null, "title_rss": null, "url": null}