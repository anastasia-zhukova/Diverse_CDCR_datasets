{"authors": [], "date_download": null, "date_modify": null, "date_publish": null, "description": "", "filename": "58207_Apple_introduces_iPhone_and_Apple_TV.xml", "image_url": null, "language": "nl", "localpath": null, "source_domain": "58207_Apple_introduces_iPhone_and_Apple_TV", "text": "Apple introduceert iPhone en Apple TV 10-Jan-07 Apple Inc. introduceerde vandaag de langverwachte iPhone tijdens de Macworld Conference in San Francisco. De iPhone is volgens de website van Apple een ``revolutionaire mobiele telefoon'' . Het apparaat lijkt te draaien op een mobiele versie van Mac OSX, het besturingssysteem van Apple. Het is ongeveer even groot als een iPod van de vijfde generatie en is voorzien van een 3,5-inch LCD touchscreen waarmee alle functies van de telefoon worden bediend, waaronder het intoetsen van telefoonnummers en het voeren van gesprekken. De iPhone speelt muziek en films af, toont foto \u2018 s en kan verbinding maken met een draadloos netwerk. Apple CEO Steve Jobs onthulde het apparaat door het podium op te lopen en de iPhone uit zijn broekzak te trekken. Tijdens zijn speech, die twee uur duurde, zei hij dat ``Apple vandaag de telefoon opnieuw uitvindt en geschiedenis schrijft'' . Apple bracht vandaag ook de Apple TV, een Media Center-systeem uit. Het concurreert direct met het Media Center besturingssysteem van Microsoft. Apple benadert de mediacentermarkt op een andere manier : in plaats van content (zoals films, muziek en foto \u2018 s) op te slaan op het apparaat, maakt Apple TV verbinding met een computer (Mac en Windows) via een draadloos netwerk en speelt de content af, die op de computer is opgeslagen. Zo kunnen gebruikers hun mediacontent aanzienlijk eenvoudiger organiseren.", "title": "Apple introduces iPhone and Apple TV.", "title_page": null, "title_rss": null, "url": null}