{"authors": [], "date_download": null, "date_modify": null, "date_publish": null, "description": "", "filename": "43503_Apple_plans_to_sell.xml", "image_url": null, "language": "nl", "localpath": null, "source_domain": "43503_Apple_plans_to_sell", "text": "Apple is van plan films te verkopen via iTunes 20-Jun-06 Apple Computer is van plan complete bioscoopfilms te gaan aanbieden via de online iTunes Music Store. Momenteel wordt er digitale muziek aangeboden en meer recentelijk kunnen er ook afleveringen van tv-shows worden gekocht. Hooggeplaatste managers bij Apple onderhandelen met filmstudio \u2018 s om de overeenkomst te sluiten en een prijsstructuur af te spreken. Naar verwachting zullen films worden verkocht voor ongeveer USD 9,99 alhoewel bepaalde studio \u2018 s naar verluidt een hogere prijs willen vragen. iTunes is momenteel de grootste online verkoper van digitale muziek, waarbij de software nauw ge\u00efntegreerd is met de populaire iPod-producten. De nieuwere modellen van de iPod hebben een kleurenscherm waarop videobeelden kunnen worden gekeken zodat consumenten de films op het apparaat zouden kunnen kijken, alhoewel nog niet duidelijk is hoeveel mensen dat ook werkelijk zouden doen. Apple CEO Steve Jobs is ook de grootste minderheidsaandeelhouder in Disney, die animatiestudio Pixar heeft overgenomen, maar zou ook een grotere rol in de filmindustrie kunnen gaan spelen als iTunes de dominante online distributeur wordt. Er is al een lange tv-film,' High School Musical Sources' van Disney, verkrijgbaar via iTunes, wat aangeeft dat de technische infrastructuur al gereed is.", "title": "Apple plans to sell.", "title_page": null, "title_rss": null, "url": null}