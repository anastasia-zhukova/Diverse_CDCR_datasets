{"authors": [], "date_download": null, "date_modify": null, "date_publish": null, "description": "", "filename": "60083_Apple_Corps_resolve.xml", "image_url": null, "language": "nl", "localpath": null, "source_domain": "60083_Apple_Corps_resolve", "text": "Apple Inc. en Apple Corps lossen handelsmerkconflict op 06-Feb-07 Apple Inc. kondigde maandag aan dat het zijn decennialange conflict met Apple Corps, de platenmaatschappij van de Beatles, heeft opgelost. Volgens de nieuwe overeenkomst is Apple Inc. de eigenaar van alle Apple handelsmerken, waarvan er een aantal in licentie aan Apple Corps wordt gegeven, en blijft Apple Inc. de naam en het logo gebruiken op de iTunes muziekservice. Deze nieuwe overeenkomst vervangt de regeling die de twee bedrijven in 1991 troffen, waarin de context voor gebruik van het Apple handelsmerk werd vastgelegd. We zijn gek op de Beatles en het was pijnlijk om met ze in conflict te zijn over deze handelsmerken, zei Steve Jobs, de CEO van Apple Inc .. Het is heel fijn het op deze positieve manier te kunnen oplossen en verdere onenigheid in de toekomst te voorkomen. De komende jaren zijn spannende tijden voor ons, zei Neil Aspinall, de manager van Apple Corps. We wensen Apple Inc. veel succes en verheugen ons op vele jaren vredevolle samenwerking met het bedrijf. Het is niet bekend of de muziekcatalogus van de Beatles deel uitmaakt van de deal.", "title": "Apple Corps resolve.", "title_page": null, "title_rss": null, "url": null}