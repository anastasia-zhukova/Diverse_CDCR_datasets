{"authors": [], "date_download": null, "date_modify": null, "date_publish": null, "description": "", "filename": "78899_Apple_announces_new_iPod_range.xml", "image_url": null, "language": "nl", "localpath": null, "source_domain": "78899_Apple_announces_new_iPod_range", "text": "Apple kondigt nieuwe iPods aan 05-Sep-07 Apple CEO Steve Jobs Credit : mylerdude]] Apple brengt verscheidene nieuwe ontwerpen van de populaire iPod-collectie uit. Naast de iPod Classic, Nano en Shuffle is nu de nieuwe iPod touch aangekondigd, een mediaspeler met het touchscreen van de iPhone. Het nieuwe ontwerp van de iPod Classic heeft meer geheugencapaciteit, namelijk maximaal 160 GB of 40.000 muzieknummers, en een nieuw metalen vormgeving. De iPod nano is nu kleiner en vierkanter en kan voor het eerst ook videobeelden afspelen. Het model van 4 GB is met $ 149, - / # 99, - goedkoper dan zijn voorganger maar het model van 8 GB is verkrijgbaar in vijf kleuren voor $ 199, - / # 129, -. De iPod Shuffle heeft zijn vormgeving behouden maar is nu ook verkrijgbaar in vijf kleuren voor dezelfde prijs van $ 79, - / # 49, -. De iPod Touch is bovendien voorzien van ingebouwde wifi-technologie, zodat gebruikers via het internet muziek kunnen downloaden uit de iTunes Music Store, de toonaangevende online muziekwinkel van Apple. Starbucks kondigde aan in zijn caf\u00e9s gratis wifi-toegang te bieden aan alle gebruikers van de iPod Touch. De schermindeling lijkt op die van de iPhone en biedt toegang tot muziek, video, foto \u2018 s en de iTunes Store. Er zijn momenteel twee modellen, met een geheugencapaciteit van 8 en 16 GB. Apple CEO Steve Jobs kondigde ook aan dat de prijs van de iPhone, die momenteel alleen in de Verenigde Staten te koop is, met $ 200, - wordt verlaagd tot $ 399, -. Hij beschreef de nieuwe iPod-collectie als` een van de zeven wereldwonderen'.", "title": "Apple announces new iPod range.", "title_page": null, "title_rss": null, "url": null}