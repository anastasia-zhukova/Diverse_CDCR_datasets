{"authors": [], "date_download": null, "date_modify": null, "date_publish": null, "description": "", "filename": "58772_Apple_Inc_doubled.xml", "image_url": null, "language": "nl", "localpath": null, "source_domain": "58772_Apple_Inc_doubled", "text": "Apple Inc. verdubbelt winst 18-Jan-07 Apple heeft zijn winst met 78 procent zien stijgen in het afgelopen kwartaal dat eindigde op 30 december 2006. Dit wordt verklaard door de grote vraag naar de iPod digitale muziekspelers van Apple in de Kerst - en Oudejaarsperiode. Dankzij de succesvolle Kerstverkoop verdubbelde de omzet van Apple aan het begin van het financi\u00eble jaar in vergelijking tot de winst van $ 565 miljoen die vorig jaar in dezelfde periode werd behaald. Het bedrijf zette een recordbedrag van $ 1 miljard om. De totale jaaromzet van het bedrijf bedroeg $ 7,1 miljard in 2006 ten opzichte van $ 5,8 miljard in 2005. De omzetgroei is deels te verklaren door het feit dat de laptops van Apple ook tot de bestsellers behoren. Zelfs de experts op Wall Street voorspelden niet zulke opvallende resultaten voor Apple Computer. De resultaten van Apple waren veel beter dan verwacht. De nettowinst bedroeg $ 1,14 per aandeel terwijl Wall Street niet meer dan 77 cent verwachtte. In het eerste kwartaal van het financi\u00eble jaar verkocht Apple Inc. meer dan 21 miljoen iPod-spelers en zo \u2018 n 1,6 miljoen computers, een groei van respectievelijk 28 % en 50 % ten opzichte van vorig jaar. Zodra de resultaten werden aangekondigd op de New York Stock Exchange stegen de aandelen van het Amerikaanse computerbedrijf met 5 procent. Hierbij moet worden vermeld dat het aandelenkapitaal van Apple Inc verdriedubbelde in 2004, verdubbelde in 2005 en met 16 procent toenam in 2006. Deze duidelijke groei is ook te danken aan de populariteit van de iPods en Apple computers. Vorige week presenteerde het bedrijf de iPhone.", "title": "Apple Inc doubled.", "title_page": null, "title_rss": null, "url": null}