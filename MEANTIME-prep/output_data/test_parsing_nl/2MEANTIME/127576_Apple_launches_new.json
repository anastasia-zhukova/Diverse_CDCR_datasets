{"authors": [], "date_download": null, "date_modify": null, "date_publish": null, "description": "", "filename": "127576_Apple_launches_new.xml", "image_url": null, "language": "nl", "localpath": null, "source_domain": "127576_Apple_launches_new", "text": "Apple introduceert nieuwe, snellere iPhone 09-Jun-09 Apple Computer kondigde vandaag de iPhone 3GS, de nieuwste versie van zijn iPhone, aan. De nieuwe hardware werd onthuld tijdens de jaarlijkse Worldwide Developers Conference van het bedrijf en trok de aandacht van zowel de media als eigenaren van een iPhone. \"Onder de nieuwe functies zijn een verbeterde camera, waarmee de gebruiker ook videobeelden en geluid kan opnemen, en \"\" voice control \"\" , dat gebruikers in staat stelt de meeste functies van de iPhone met hun stem te bedienen. \"Op de nieuwe telefoon staat ook de nieuwe iPhone 3.0-software, die op 17 juni (twee dagen voordat de telefoon verkrijgbaar zal zijn) wordt vrijgegeven. Naast de nieuwe iPhone-hardware demonstreerde Apple ook enkele functies van het nieuwe besturingssysteem voor desktopcomputers, dat Snow Leopard heet, evenals de nieuwe Safari 4.0 webbrowser. De iPhone 3GS zal verkrijgbaar zijn in modellen van 16 GB en 32 GB, die respectievelijk US $ 199, - en $ 299, - zullen gaan kosten.", "title": "Apple launches new.", "title_page": null, "title_rss": null, "url": null}