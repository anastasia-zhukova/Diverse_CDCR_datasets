{"authors": [], "date_download": null, "date_modify": null, "date_publish": null, "description": "", "filename": "37313_Beatles_Apple_Corps.xml", "image_url": null, "language": "nl", "localpath": null, "source_domain": "37313_Beatles_Apple_Corps", "text": "Beatles' Apple Corps spant rechtszaak aan tegen Apple Computer 28-Mar-06 Apple Corps van the Beatles heeft deze week in Londen een rechtszaak aangespannen tegen computer - en elektronicafabrikant Apple Computer, de derde rechtszaak in een langlopend handelsmerkconflict tussen beide bedrijven. \"Apple Corps claimt dat de iTunes Music Store van Apple Computer een overeenkomst tussen de twee bedrijven uit 1991 schendt, waaronder het Apple Computer werd verboden het \"\" Apple \"\" -merk voor bepaalde doeleinden in de muziekindustrie te gebruiken. \"De zaak begint op woensdag voor het koninklijk gerechtshof in het centrum van Londen. Rechter Martin Mann heeft aangegeven dat hij een iPod draagbare muziekspeler heeft, die door Apple Computer wordt gemaakt en verkocht in associatie met de iTunes Music Store. \"Apple Corps heeft Apple Computer al twee keer eerder aangeklaagd voor het gebruik van de naam \"\" Apple \"\" . \"De eerste rechtszaak eindigde in 1981 met een regeling, waarbij de jonge computerbouwer $ 80.000, - betaalde en overeenkwam zich niet in de muziekindustrie te begeven. Aan het eind van de tachtiger jaren voegde Apple Computer functionaliteit voor geluidsopnamen toe in de Macintosh-computers, waardoor Apple Corps in 1989 opnieuw een rechtszaak begon tegen Apple Computer. Ook deze zaak werd buiten het gerechtshof geregeld en Apple Computer betaalde $ 26,5 miljoen. \"Deze regeling omvatte een meer specifieke overeenkomst ten aanzien van de grenzen tussen de twee merken : Apple Computer mocht zijn naam gebruiken om \"\" goederen of services ... voor het reproduceren, uitvoeren, afspelen of anderszins leveren van deze [muzikale] content, \"\" maar mocht geen muziek distribueren op een fysiek medium zoals cd \u2018 s of cassettebandjes. \"De meest recente aanklacht van Apple Corps, die in 2003 werd ingediend, claimt dat het computerbedrijf de overeenkomst uit 1991 schendt met zijn iTunes Music Store, die digitale muziek verkoopt die kan worden gedownload naar personal computers. \"Uit een verklaring van Apple Computer blijkt dat \"\" Apple en Apple Corps nu een uiteenlopende interpretatie van deze overeenkomst hebben en een gerechtshof moeten vragen om het conflict op te lossen. \"\" \"Er zijn mensen die zeggen dat de overeenkomst uit 1991, die niet expliciet een verbod inhield op de distributie van digitale muziek, qua formulering in het voordeel van Apple Computer zou kunnen uitvallen. Tegelijkertijd werd eenzelfde soort zaak aangespannen in Californi\u00eb, de staat waarin Apple Computer is gevestigd, maar op 21 september 2004 kwamen de partijen overeen de zaak voor het Engelse gerechtshof uit te vechten. Voor de nummers van de Beatles zijn geen licenties afgegeven voor digitaal downloaden via een van de online muziekdiensten. Apple Corps werd in 1968 door de Beatles opgericht. Apple Computer werd in 1976 opgericht door Steve Jobs en Steve Wozniak en introduceerde de iTunes Music Store in 2003.", "title": "Beatles Apple Corps.", "title_page": null, "title_rss": null, "url": null}