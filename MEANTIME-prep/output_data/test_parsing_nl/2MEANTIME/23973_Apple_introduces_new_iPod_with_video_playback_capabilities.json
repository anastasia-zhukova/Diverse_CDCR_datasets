{"authors": [], "date_download": null, "date_modify": null, "date_publish": null, "description": "", "filename": "23973_Apple_introduces_new_iPod_with_video_playback_capabilities.xml", "image_url": null, "language": "nl", "localpath": null, "source_domain": "23973_Apple_introduces_new_iPod_with_video_playback_capabilities", "text": "Apple introduceert nieuwe iPod die video kan afspelen 13-Oct-05 De nieuwe iPod. Op woensdag introduceerde Apple een nieuwe iPod die videobeelden kan afspelen en een nieuwe videocategorie in de iTunes Music Store. Apple CEO Steve Jobs is van mening dat dit een grote invloed kan hebben op de filmindustrie, zoals de introductie van de eerste iPod een grote invloed had op de muziekindustrie. De nieuwe iPod heeft een capaciteit van 30 of 60 GB en kost respectievelijk US $ 299, - of US $ 399, -. \"Op de iPod van 30 GB kan 75 uur aan videobeelden bij een resolutie van 320x240 worden opgeslagen ; de iPod van 50 GB heeft een capaciteit van 150 uur. \"Ondanks deze kenmerken zijn er mensen die zeggen dat het scherm waarschijnlijk te klein is om voldoende kijkplezier te bieden. Eigenaren van een iPod kunnen echter een optionele S-Videokabel kopen om videobeelden van de iPod op een televisie af te spelen. Om de nieuwe videoafdeling te vullen, hebben Apple en ABC een overeenkomst gesloten waaronder afleveringen van televisieprogramma \u2018 s als Lost en Desperate Housewives de dag na uitzending voor $ 1,99 per aflevering op de iPod kunnen worden bekeken. Onder andere plannen voor de videoafdeling valt ook animatiebedrijf Pixar, dat is opgericht door Steve Jobs, de huidige CEO van Apple. Er zijn ook plannen om content van Disney, de distributeur van Pixar en eigenaar van ABC, aan te bieden. Daarnaast zullen ook voor $ 1,99 per stuk muziekclips worden aangeboden in de online muziekwinkel.", "title": "Apple introduces new iPod with video playback capabilities.", "title_page": null, "title_rss": null, "url": null}