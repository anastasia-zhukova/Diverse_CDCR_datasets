{"authors": [], "date_download": null, "date_modify": null, "date_publish": null, "description": "", "filename": "127248_CEO_of_GM_outlines_plan_for_New_GM_after_auto_company_declared_bankruptcy.xml", "image_url": null, "language": "it", "localpath": null, "source_domain": "127248_CEO_of_GM_outlines_plan_for_New_GM_after_auto_company_declared_bankruptcy", "text": "Il CEO di GM delinea il programma per la \"Nuova GM \"dopo il fallimento dichiarato dalla casa automobilistica 4 giugno 2009 In una conferenza stampa a New York, alle 16:15 UTC, il 1 giugno, Fritz Henderson, l' amministratore delegato di General Motors che ha presentato istanza di fallimento e richiesta di tutela dai creditori prevista dal Chapter 11 in data odierna, ha delineato un piano per quella che ha definito come \"Nuova GM \". Parlando alla stampa ai sensi delle disposizioni di approdo sicuro previste dalla legge degli Stati Uniti, Henderson ha descritto gli eventi di oggi come un \"momento decisivo \"nella storia di General Motors. Rivolgendosi al pubblico ha dichiarato che \"La GM che vi ha deluso ormai \u00e8 storia \"e ha descritto la \"Nuova GM \"che spera emerga dal processo di fallimento. Henderson presume che il processo di fallimento impieghi tra i 60 e 90 giorni. Pi\u00f9 volte ha sottolineato la propria visione in merito alla velocit\u00e0 del processo, dettata non soltanto da un senso di urgenza, ma da \"velocit\u00e0 pura e semplice \". Ha precisato che \"GM rimane operativa \"durante la procedura di fallimento, proseguendo con le vendite dei propri prodotti e il relativo supporto, al cui scopo sono state presentate mozioni speciali presso il tribunale fallimentare. Per quanto riguarda il processo di bancarotta, ha dichiarato : \"Lo faremo nel modo giusto. E lo faremo una volta sola \". Ha riferito che il piano per la General Motors ha incontrato il supporto dei sindacati United Auto Workers, Canadian Auto Workers e GM VEBA, nonch\u00e9 della maggioranza degli obbligazionisti non garantiti di GM. Ha comunicato inoltre che GM ha gi\u00e0 ricevuto un finanziamento a breve termine da 1,5 milioni di euro da parte del governo tedesco. In risposta alle domande riguardo alla possibile influenza del governo federale degli Stati Uniti, azionista di maggioranza della societ\u00e0 ristrutturata, nel dettare il futuro sviluppo dei prodotti e la strategia, come ad esempio la vendita di veicoli pi\u00f9 efficienti in termini di consumo ed ecologici, in primo luogo ha citato la dichiarazione gi\u00e0 rilasciata sul tema dal governo federale, di non nutrire \"alcun interesse effettivo nella gestione di tale business \"e infine ha concluso dicendo che si aspettava che questo fosse ancora il suo lavoro. Dell' ipotetico scenario specifico, in cui il management di GM intende produrre un determinato tipo di veicolo, perch\u00e9 lo ritiene appropriato per il proprio business mentre il governo degli Stati Uniti ne richiede un altro, ha risposto \"Non penso che succeder\u00e0 \". Approfondendo questo argomento, vorrebbe che la \"Nuova GM \"si concentrasse sulla \"tecnologia verde altamente efficiente in termini di consumo \"e che operasse in conformit\u00e0 con le leggi ambientali statunitensi, oltre che in risposta alla domanda dei clienti ; tutto ci\u00f2 porterebbe in modo naturale la Nuova GM a produrre le tipologie di veicoli incoraggiate dal governo degli Stati Uniti. La \"Nuova GM \"dovrebbe inoltre concentrarsi su quattro marchi \"principali \", su cui ridimensionare la propria rete di concessionari. A tal fine, GM offrir\u00e0 un pacchetto di \"cessazione differita \"ai concessionari, per consentire loro la dismissione del rapporto commerciale con i veicoli GM in modo gestito e graduale. L' istanza di fallimento, ha precisato, non riguarda le imprese General Motors in America Latina, Europa e Medio Oriente, Asia e Pacifico. Riguardo alle possibili iniziative redditizie di GM in Cina, in particolare, ha dichiarato che rappresentano \"una componente critica per la Nuova GM \". In risposta alle domande se la Nuova GM avrebbe importato automobili dalla Cina agli Stati Uniti, ha ribadito che il principio costituente fondamentale della societ\u00e0 : \"Costruiamo dove vendiamo \"si applica in entrambe le direzioni, con la produzione di GM in Cina finalizzata alle vendite in Cina e la produzione negli Stati Uniti destinata alle vendite negli Stati Uniti, allo scopo di accorciare le catene di approvvigionamento. Non ha fornito previsioni per il ritorno alla redditivit\u00e0 economica della nuova GM, sostenendo che l' obiettivo piuttosto consiste nell' abbassare il punto di pareggio del risultato operativo (EBIT) per la societ\u00e0. Ha rifiutato inoltre di fare ipotesi sul momento in cui il governo degli Stati Uniti avrebbe venduto la propria partecipazione nella societ\u00e0, rispondendo che sarebbe pi\u00f9 opportuno rivolgere la domanda \"al Dipartimento del tesoro degli Stati Uniti \", e limitandosi a dire che le previsioni sono dell' ordine di \"anni, non mesi \", quando il Dipartimento del tesoro riterr\u00e0 opportuno offrire \"il giusto ritorno ai contribuenti. \"", "title": "CEO of GM outlines plan for New GM after auto company declared bankruptcy.", "title_page": null, "title_rss": null, "url": null}