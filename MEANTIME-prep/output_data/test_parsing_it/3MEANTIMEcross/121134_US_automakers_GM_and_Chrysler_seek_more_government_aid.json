{"authors": [], "date_download": null, "date_modify": null, "date_publish": null, "description": "", "filename": "121134_US_automakers_GM_and_Chrysler_seek_more_government_aid.xml", "image_url": null, "language": "it", "localpath": null, "source_domain": "121134_US_automakers_GM_and_Chrysler_seek_more_government_aid", "text": "Le case automobilistiche statunitensi GM e Chrysler chiedono ulteriori aiuti governativi 18 febbraio 2009 La casa automobilistica statunitense Chrysler, gravemente colpita dalla recessione in atto, ha chiesto al governo degli Stati Uniti ulteriori aiuti per 5 miliardi di dollari, oltre ai quattro miliardi gi\u00e0 ricevuti, con la previsione di licenziamento di tremila dipendenti. Alla fine dello scorso anno, la casa automobilistica contava poco pi\u00f9 di 54.000 dipendenti, pertanto i licenziamenti rappresentano circa il sei per cento della sua forza lavoro complessiva. Inoltre, Chrysler taglier\u00e0 la produzione dei modelli Chrysler Aspen, PT Cruiser e Durango. General Motors (GM), un' altra casa automobilistica, ha annunciato l' intenzione di richiedere prestiti al governo per 16,6 miliardi di dollari, in aggiunta ai 13,4 miliardi di dollari gi\u00e0 percepiti. GM prevede di licenziare 47.000 dipendenti e di chiudere cinque stabilimenti. GM avrebbe bisogno di 30 miliardi di dollari dal Dipartimento del Tesoro degli Stati Uniti, con un incremento rispetto alla precedente stima di 18 miliardi di dollari. La societ\u00e0 ha minacciato la possibilit\u00e0 di fallimento entro marzo in caso di mancata ricezione degli aiuti. Rick Wagoner, amministratore delegato di GM, ha descritto il piano di impresa come \"completo, rapido, realizzabile e flessibile \". \"Abbiamo un sacco di lavoro da fare, ma sono fiducioso che si tradurr\u00e0 in una General Motors redditizia \", ha dichiarato, aggiungendo che \"il piano attuale \u00e8 molto pi\u00f9 aggressivo perch\u00e9 cos\u00ec deve essere \". GM prevedere un risultato in termini di utile entro due anni e potrebbe essere in grado di rimborsare tutti i prestiti entro il 2017. Una terza casa automobilistica degli Stati Uniti, Ford Motor Company, ha dichiarato di poter sopravvivere quest' anno senza alcun aiuto governativo. Il Dipartimento del Tesoro degli Stati Uniti esaminer\u00e0 i piani di sopravvivenza dei costruttori di automobili per diverse settimane prima di prendere una decisione sull' eventuale estensione dei prestiti. La decisione \u00e8 prevista per la fine del prossimo mese.", "title": "US automakers GM and Chrysler seek more government aid.", "title_page": null, "title_rss": null, "url": null}