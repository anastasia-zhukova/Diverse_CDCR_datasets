{"authors": [], "date_download": null, "date_modify": null, "date_publish": null, "description": "", "filename": "120554_GM_Chrysler_offer_buyouts_and_early_retirement_to_workers.xml", "image_url": null, "language": "it", "localpath": null, "source_domain": "120554_GM_Chrysler_offer_buyouts_and_early_retirement_to_workers", "text": "GM e Chrysler propongono buonuscite e pensionamenti anticipati ai lavoratori 3 febbraio 2009 General Motors (GM) e Chrysler hanno entrambe iniziato a proporre pacchetti di buonuscita ai propri lavoratori. Le case automobilistiche sono state duramente colpite dalla recente crisi economica e sono state costrette a richiedere aiuti federali da parte del governo degli Stati Uniti. I rapporti riferiscono che il pacchetto di buonuscita di GM prevede il pagamento di 20 mila dollari in contanti e un buono da 25.000 dollari per un nuovo veicolo. Chrysler propone un buono da 25.000 dollari per un veicolo e 50.000 dollari con assistenza sanitaria, oppure 75 mila dollari senza assistenza. Entrambe presenteranno la proposta alla maggior parte dei membri del sindacato United Auto Workers (UAW), 62.000 presso GM, che sta cercando di tagliare 31.500 posti di lavoro entro il 2012. Le due societ\u00e0 hanno ricevuto 13,4 miliardi di dollari in prestiti federali per restare in funzione, ma il Congresso ha richiesto loro misure per produrre piani di sostenibilit\u00e0 a dimostrazione dei significativi tagli dei costi effettuati e delle concessioni di lavoro realizzate in cambio del denaro. I lavoratori UAW a Detroit guadagnano 28 dollari l' ora ; i loro sostituti guadagneranno circa la met\u00e0. La \"Banca del lavoro \"di UAW, un sistema che consente di erogare i salari ai lavoratori che hanno perso il lavoro, ha subito una battuta di arresto presso entrambe le aziende. GM, in aggiunta, sta tentando di progettare un sistema di capitalizzazione del debito per la riduzione delle passivit\u00e0 da 27,5 miliardi di dollari di debito non garantito a 9,2 miliardi di dollari. Inoltre ha messo in vendita un' azienda produttrice di autocarri, il gruppo di componenti Delco Electronics e i marchi di veicoli Hummer e Saab Automobile. L' intero settore dei costruttori di motori ha risentito della crisi economica : Ford Motor Company stima una perdita annuale di 14,6 miliardi di dollari, anche se non \u00e8 ricorsa ad aiuti federali. GM e Chrysler si sono trovate entrambe a corto di fondi operativi nel mese di dicembre, motivo per cui \u00e8 intervenuto il piano di salvataggio federale.", "title": "GM Chrysler offer buyouts and early retirement to workers.", "title_page": null, "title_rss": null, "url": null}