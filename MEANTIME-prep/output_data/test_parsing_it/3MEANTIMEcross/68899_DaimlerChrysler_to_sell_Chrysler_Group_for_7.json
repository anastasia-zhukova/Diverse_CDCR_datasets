{"authors": [], "date_download": null, "date_modify": null, "date_publish": null, "description": "", "filename": "68899_DaimlerChrysler_to_sell_Chrysler_Group_for_7.4_Billion.xml", "image_url": null, "language": "it", "localpath": null, "source_domain": "68899_DaimlerChrysler_to_sell_Chrysler_Group_for_7", "text": "DaimlerChrysler vende Chrysler Group per 7,4 miliardi di dollari 14 aprile 2007 DaimlerChrysler Corporation ha annunciato l' intenzione di cedere il Gruppo Chrysler a Cerberus Capital Management, societ\u00e0 di private equity con sede a New York, per 7,4 miliardi di dollari. Le societ\u00e0 cambieranno le proprie denominazioni in Daimler AG e Chrysler Holding LLC. DaimlerChrysler ha venduto l'80,1 % della partecipazione detenuta in Chrysler, mantenendo l' altro 19,9 %, per joint venture e altri accordi e partnership. Cerberus ha accettato di assumersi i costi, dell' ordine di miliardi di dollari, di Chrysler per pensioni e assistenza sanitaria. Cerberus inoltre \u00e8 a capo di un consorzio che nel mese di aprile dello scorso anno ha acquisito la quota di maggioranza di GMAC, il braccio finanziario di GM, e voci riferiscono che prevede di investire nel gigante dei ricambi auto Delphi. Buzz Hargrove, il presidente di Canadian Auto Workers, dichiara di aver ricevuto rassicurazioni in merito al mantenimento del contratto collettivo con Chrysler e al fatto che non sarebbero stati tagliati posti di lavoro. Il cambio di denominazione della societ\u00e0 tedesca DaimlerChrysler in Daimler AG \u00e8 in attesa dell' approvazione degli azionisti in occasione della prossima assemblea, prevista per l' autunno 2007.", "title": "DaimlerChrysler to sell Chrysler Group for 7.", "title_page": null, "title_rss": null, "url": null}