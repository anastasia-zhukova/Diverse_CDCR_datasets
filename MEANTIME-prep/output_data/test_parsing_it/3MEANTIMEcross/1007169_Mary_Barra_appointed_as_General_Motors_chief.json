{"authors": [], "date_download": null, "date_modify": null, "date_publish": null, "description": "", "filename": "1007169_Mary_Barra_appointed_as_General_Motors_chief.xml", "image_url": null, "language": "it", "localpath": null, "source_domain": "1007169_Mary_Barra_appointed_as_General_Motors_chief", "text": "Mary Barra nominata a capo della General Motors 10 dicembre 2013 General Motors, il principale produttore di automobili degli Stati Uniti, ha nominato oggi Maria Barra nuovo amministratore delegato. Barra, 51 anni, sar\u00e0 la prima donna a guidare una societ\u00e0 nel settore automobilistico americano. \u00c8 stata con General Motors per 33 anni e attualmente \u00e8 responsabile globale per lo sviluppo del prodotto. Ha rilasciato una dichiarazione : \"Con un portafoglio incredibile di auto e camion e la performance finanziaria migliore della nostra storia recente, questo per GM rappresenta un momento emozionante. Sono onorata di guidare la migliore squadra nel settore e di mantenere lo slancio a tutta velocit\u00e0 \". La nuova CEO sostituisce Daniel Akerson, che era stato nominato amministratore delegato e presidente dal governo nel 2009, durante il fallimento della societ\u00e0. Akerson aveva programmato di dimettersi il 15 gennaio, in seguito alla diagnosi di cancro avanzato della moglie. In un messaggio rivolto ai dipendenti, ha dichiarato : \"Lascio con grande soddisfazione ci\u00f2 che abbiamo realizzato, grande ottimismo su ci\u00f2 che ci aspetta e grande orgoglio per l' opera di restauro in General Motors come portabandiera dell' America nel settore dell' auto a livello mondiale \". Akerson lascer\u00e0 anche l' incarico di amministratore, che verr\u00e0 ricoperto dall' attuale direttore Theodore Solso. La societ\u00e0 inoltre ha comunicato il responsabile delle finanze Daniel Ammann. La nomina arriva pochi giorni dopo la vendita delle ultime azioni detenute dal governo degli Stati Uniti nella societ\u00e0, con una perdita di circa 9 miliardi di dollari rispetto al piano di salvataggio iniziale del 2008, che prevedeva il passaggio del 61 % della societ\u00e0 sotto propriet\u00e0 statale. General Motors ha recuperato dal fallimento un anno dopo la nomina di Akerson, con il rientro in borsa a novembre 2010. Resta il pi\u00f9 grande produttore di automobili degli Stati Uniti, con vendite registrate per 152 miliardi di dollari nel 2012. Attualmente produce quindici marchi di veicoli in 37 paesi. Barra ha conseguito una laurea in ingegneria elettrotecnica presso la Kettering University a Flint, Michigan, e di recente \u00e8 stata inserita al 35 \u00b0 posto da Forbes tra le donne pi\u00f9 potenti del mondo.", "title": "Mary Barra appointed as General Motors chief.", "title_page": null, "title_rss": null, "url": null}