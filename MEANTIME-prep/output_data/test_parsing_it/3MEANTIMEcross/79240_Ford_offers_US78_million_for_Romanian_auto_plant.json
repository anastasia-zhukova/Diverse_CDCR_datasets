{"authors": [], "date_download": null, "date_modify": null, "date_publish": null, "description": "", "filename": "79240_Ford_offers_US78_million_for_Romanian_auto_plant.xml", "image_url": null, "language": "it", "localpath": null, "source_domain": "79240_Ford_offers_US78_million_for_Romanian_auto_plant", "text": "Ford offre 78 milioni di euro per l' impianto automobilistico romeno 8 settembre 2007 Ford Motor Company, la casa automobilistica statunitense, ha riferito che pagher\u00e0 57 milioni di euro (78 milioni di dollari) per una quota del 72,4 per cento dell' impianto di assemblaggio romeno Automobile Craiova, lo ha dichiarato un funzionario romeno venerd\u00ec. \"L' offerta di Ford Motor Company per una quota del 72,4 per cento ammonta a 4,1556 \u20ac per azione o 57 milioni di euro in totale \"ha detto Sebastian Vladescu, capo dell' Agenzia del demanio nazionale (AVAS), dopo aver aperto l' offerta migliorata di Ford. Vladescu ha aggiunto che il contratto potr\u00e0 essere firmato il 12 settembre, durante il salone dell' auto di Francoforte. Il governo romeno ha riacquistato la casa automobilistica con sede a Craiova da Daewoo Motors, alla fine del 2006 per 51 milioni di dollari. Poich\u00e9 l' azienda coreana era in bancarotta, il governo ha dovuto pagare altri 10 milioni di dollari per i debiti derivanti da prestiti precedenti. Ford \u00e8 stato l' unico offerente per l' acquisto della fabbrica. Secondo il Washington Post, molti produttori di componenti automobilistici hanno investito nel nuovo Paese membro dell' Unione Europea, attratti da manodopera a basso costo, aliquote fiscali favorevoli e la crescente produzione dello stabilimento Dacia di Renault. Il vice presidente di Dacia Constantin Stroe ha dichiarato che il prezzo offerto da Ford non \u00e8 importante. \"L' importante \u00e8 che la fabbrica torni a lavorare il pi\u00f9 presto possibile \", ha spiegato. \"Con questo impianto di produzione, la Romania diventer\u00e0 un centro importante per la produzione di auto in Europa \", ha concluso Stroe, come riportato da HotNews.", "title": "Ford offers US78 million for Romanian auto plant.", "title_page": null, "title_rss": null, "url": null}