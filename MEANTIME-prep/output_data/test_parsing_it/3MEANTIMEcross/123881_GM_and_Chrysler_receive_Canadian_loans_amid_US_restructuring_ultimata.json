{"authors": [], "date_download": null, "date_modify": null, "date_publish": null, "description": "", "filename": "123881_GM_and_Chrysler_receive_Canadian_loans_amid_US_restructuring_ultimata.xml", "image_url": null, "language": "it", "localpath": null, "source_domain": "123881_GM_and_Chrysler_receive_Canadian_loans_amid_US_restructuring_ultimata", "text": "GM e Chrysler ricevono prestiti canadesi tra gli ultimatum degli USA per la ristrutturazione 3 aprile 2009 General Motors (GM) e Chrysler riceveranno prestiti a breve termine da parte del governo del Canada e dal governo provinciale dell' Ontario, ma non sono previsti ulteriori aiuti da parte dei governi canadesi o statunitensi a meno che le aziende non dimostrino di sapersi reinventare. \"\u00c8 un passo deplorevole, ma necessario per proteggere l' economia canadese. Abbiamo accordato l' aiuto sul presupposto che n\u00e9 gli Stati Uniti n\u00e9 il Canada possono permettersi un collasso catastrofico a breve termine, ovviamente \", spiega Stephen Harper, Primo Ministro del Canada. \"Non possiamo, non dobbiamo e non vogliamo lasciare svanire cos\u00ec la nostra industria automobilistica. Questo settore rappresenta, come nessun altro, l' emblema dello spirito americano ; un simbolo del successo dell' America, nel passato e nel futuro \"dichiara Barack Obama, Presidente degli Stati Uniti. \"Queste aziende, e questo settore in generale, devono essere indipendenti, in definitiva, non agire come succursali statali. \"Chrysler ricever\u00e0 1 miliardo di dollari canadesi, risulta infatti idonea a percepire finanziamenti fino a 4 miliardi di dollari canadesi. Se Chrysler ha successo con il proprio piano di ristrutturazione nei prossimi 30 giorni, avrebbe diritto a beneficiare di prestiti per 6 miliardi di dollari. Una parte del piano di ristrutturazione di Chrysler deve comprendere una partnership con Fiat entro 30 giorni, per soddisfare l' amministrazione statunitense. Fiat \u00e8 una societ\u00e0 fornitrice di veicoli di piccole dimensioni e a basso consumo e la fusione giover\u00e0 a Chrysler, con un posizionamento pi\u00f9 redditizio sul mercato nordamericano. Un tribunale fallimentare imporrebbe inevitabilmente la vendita di Chrysler. Come parte dei piani di ristrutturazione di Chrysler, Tom LaSorda, presidente di Chrysler, ha annunciato che le operazioni canadesi potrebbero non sortire effetti senza gli aiuti da 2,3 miliardi di dollari da parte degli Stati Uniti e un nuovo contratto per i lavoratori del settore, rappresentati dal Canadian Auto Workers CAW, per ridurre i costi complessivi della manodopera a 19 dollari canadesi l' ora. In seguito a tale annuncio, il volume delle vendite di auto di Chrysler in Canada \u00e8 sceso del 23 % rispetto a marzo del 2008. GM ha tempo fino alla fine di maggio per ristrutturare la propria azienda, al fine di ricevere prestiti per un massimo di 7,5 miliardi di dollari canadesi. Nel contesto di ristrutturazione delle societ\u00e0, l' amministratore delegato di General Motors Rick Wagoner \u00e8 stato sostituito domenica da Fritz Henderson, l' attuale direttore generale. Henderson ha annunciato marted\u00ec un piano di ristrutturazione per GM che prevede la chiusura di cinque stabilimenti, ulteriormente estendibile se necessario per soddisfare i requisiti per gli aiuti finanziari. Il nuovo CEO concorda integralmente con le task force dell' auto istituite da Obama, sul chiedere il fallimento nell' eventualit\u00e0 in cui GM non riesca a concludere trattative con i relativi sindacati, obbligazionisti e terzi interessati. GM di recente ha presentato il \u200b\u200bprogramma \"GM Fiducia totale \", che offre una tutela ai clienti che acquistano un veicolo e perdono il proprio posto di lavoro per motivi economici entro i primi due anni dalla data di acquisto. Come risultato della proposta di ristrutturazione di Chrysler in Canada, il volume delle vendite di veicoli canadesi di GM \u00e8 sceso solo del 17,3 % rispetto al 2008, registrando una risalita rispetto al mese precedente. GM deve ridurre alcuni dei suoi costi pregressi, che comprendono le pensioni e il sistema di assistenza sanitaria. Parte dei problemi di GM \u00e8 scaturita dalla decisione di investire nella fornitura di camion e SUV in un periodo economico in cui i prezzi della benzina erano elevati, quando i consumatori chiedevano veicoli a basso consumo di carburante. Tony Clement, Ministro dell' Industria del Canada, spera che il CAW supporti il processo di ristrutturazione e rinegozi l' accordo. Invece, un negoziatore degli United Auto Workers ha dichiarato \"Non vedo in che modo il UAW possa fare alcunch\u00e9 finch\u00e9 non vede a che cosa gli obbligazionisti siano disposti a rinunciare \". L' amministrazione Obama si sta muovendo verso procedure fallimentari per le case automobilistiche, \"come meccanismo per aiutarle a ristrutturarsi in modo rapido e a riemergere pi\u00f9 forti. Tale metodo consente di eliminare rapidamente i debiti pregressi che le appesantiscono. Quello che chiediamo \u00e8 difficile. Richiede alle societ\u00e0 di compiere scelte difficili. Richieder\u00e0 ulteriori sacrifici a sindacati e lavoratori, che gi\u00e0 hanno compiuto concessioni dolorose. Richieder\u00e0 ai creditori di riconoscere che non possono andare avanti all' infinito con la prospettiva di salvataggi governativi \", ha proclamato Obama. I fornitori di ricambi auto e gli esportatori di software IT in India sono gi\u00e0 stati colpiti dal calo delle vendite di automobili. I contratti software di GM e Chrysler rendono dai 300 ai 350 milioni di dollari all' anno ai fornitori indiani. In aggiunta, queste due grandi case automobilistiche di solito offrono contratti da 1 miliardo di dollari ai fornitori di ricambi auto. \"Siamo preoccupati e osserviamo da vicino gli sviluppi negli Stati Uniti per valutare l' impatto. Il calo delle vendite di automobili negli Stati Uniti ha gi\u00e0 colpito gli ordinativi dei fornitori indiani \", ha affermato un fornitore di ricambi auto di Delhi. \"Con il passare del tempo, il settore ne uscir\u00e0 senza dubbio ridimensionato, ma se i nostri sforzi avranno successo sar\u00e0 redditizio e garantir\u00e0 posti di lavoro solidi per i canadesi \"ha commentato Clements. Betty Sutton, membro del Congresso per l' Ohio, ha presentato il CARS act, che offre un incentivo dai 3.000 $ ai 5.000 $ a coloro che rottamano il proprio veicolo per un auto pi\u00f9 efficiente in termini di consumo di carburante. \"Tale iniziativa stimola in modo efficace l' economia, riporta il consumatore negli autosaloni e lo incoraggia a riprendere gli acquisti. Ma soprattutto, e questo \u00e8 l' aspetto che preferisco, aiuta davvero un bel po' l' ambiente, sotto due aspetti \", ha spiegato William Clay Ford Jr., presidente esecutivo di Ford Motor Co. La Ford Motor Company non ha presentato richieste per ottenere aiuti finanziari. Da dicembre, GM e Chrysler hanno ricevuto 17,4 miliardi di dollari in prestiti governativi.", "title": "GM and Chrysler receive Canadian loans amid US restructuring ultimata.", "title_page": null, "title_rss": null, "url": null}