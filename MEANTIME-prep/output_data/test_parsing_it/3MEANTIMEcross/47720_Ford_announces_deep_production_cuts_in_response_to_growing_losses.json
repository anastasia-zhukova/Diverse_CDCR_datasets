{"authors": [], "date_download": null, "date_modify": null, "date_publish": null, "description": "", "filename": "47720_Ford_announces_deep_production_cuts_in_response_to_growing_losses.xml", "image_url": null, "language": "it", "localpath": null, "source_domain": "47720_Ford_announces_deep_production_cuts_in_response_to_growing_losses", "text": "Ford annuncia profondi tagli alla produzione in risposta alle crescenti perdite 19 agosto 2006 Ford ha annunciato tagli radicali del 21 % (168.000 unit\u00e0) per la propria produzione statunitense e canadese, con la conseguente chiusura parziale di dieci dei suoi stabilimenti nel corso del quarto trimestre. La decisione si aggiunge all' onda di provvedimenti esistenti annunciati nel mese di gennaio, con il taglio di 25.000 - 30.000 posti di lavoro e la chiusura di 14 stabilimenti entro il 2012. Ford \u00e8 la terza principale casa automobilistica del mondo e la seconda degli Stati Uniti. Tuttavia negli ultimi anni si trova a fronteggiare una scarsa redditivit\u00e0 e una riduzione delle proprie quote di mercato. Nel 2005 ha perso 1,6 miliardi di dollari e di recente la societ\u00e0 ha registrato una perdita di 254 milioni di dollari nel secondo trimestre e un calo del 34 % su base annua nelle vendite del mese di luglio. George Pipas, direttore di analisi delle vendite di Ford, individua nell' aumento dei prezzi della benzina la causa dell' impatto negativo sulle vendite delle linee SUV della societ\u00e0, nonch\u00e9 del suo leader delle vendite, la serie di camion F pickup, causa diretta dell' iniziativa intrapresa. Finora \u00e8 prevista la chiusura dei seguenti stabilimenti : * St. Thomas Assembly di St. Thomas, Ontario, Canada * Chicago, Illinois * Wixom Assembly Plant di Wixom, Michigan, Michigan * Louisville Assembly di Louisville, Kentucky * Michigan Truck Plant di Wayne, Michigan * St. Paul, Minnesota * Kansas City Assembly di Kansas City, Missouri * Norfolk Assembly di Norfolk, Virginia * River Rouge Plant di Dearborn, Michigan Le azioni di Ford sono scese di 17 centesimi (2,1 %) , toccando quota 8 $ alla Borsa di New York.", "title": "Ford announces deep production cuts in response to growing losses.", "title_page": null, "title_rss": null, "url": null}