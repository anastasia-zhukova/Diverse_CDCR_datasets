{"authors": [], "date_download": null, "date_modify": null, "date_publish": null, "description": "", "filename": "127227_Barack_Obama_presents_rescue_plan_after_GM_declaration_of_bankruptcy.xml", "image_url": null, "language": "it", "localpath": null, "source_domain": "127227_Barack_Obama_presents_rescue_plan_after_GM_declaration_of_bankruptcy", "text": "Barack Obama presenta piano di salvataggio dopo la dichiarazione di fallimento di GM 1 giugno 2009 In un discorso televisivo dalla Casa Bianca alle 16:00 UTC di oggi, il Presidente degli Stati Uniti Barack Obama ha presentato un piano di riorganizzazione a seguito dell' annuncio, avvenuto alle ore 12:00 UTC, da parte di General Motors riguardo all' istanza di fallimento presentata e alla richiesta di tutela dai creditori prevista dal Chapter 11, il pi\u00f9 grande fallimento di una societ\u00e0 di produzione statunitense. Nel descrivere il problema della societ\u00e0 come un guaio \"che si preparava da decenni \", Obama ha spiegato le ragioni alla base del piano di riorganizzazione proposto per General Motors. Il suo intento \u00e8 non \"perpetuare le decisioni sbagliate del passato \", quindi prestare denaro a General Motors quando il suo problema era il debito, avrebbe significato fare esattamente questo. Il suo piano, ha dichiarato, \u00e8 rendere il governo degli Stati Uniti azionista di General Motors, in collaborazione con i governi del Canada e dell' Ontario (che ha ringraziato per il supporto, insieme al governo tedesco, per il suo ruolo nella vendita di una partecipazione societaria in GM Europe). Il governo degli Stati Uniti deterrebbe una quota del 60 %. Il governo offrir\u00e0 a GM un' infusione di capitale da 30 miliardi di dollari, in aggiunta ai fondi gi\u00e0 erogati. Riguardo alla propriet\u00e0 da parte del governo, il presidente USA ha dichiarato che non lascer\u00e0 che \"General Motors e Chrysler diventino reparti dello stato \", descrivendo la propria visione dei fallimenti di Chrysler e di General Motors come \"rapidi e chirurgici \". Ha indicato il fallimento di Chrysler come un esempio di quanto intravede per General Motors, precisando tuttavia che General Motors \u00e8 una \"societ\u00e0 pi\u00f9 complessa \"di Chrysler. Per rispondere alle critiche espresse dagli avversari politici, prima del discorso, in merito al fatto che il governo federale avrebbe partecipato attivamente agli affari della societ\u00e0 ristrutturata, ha dichiarato di non avere \"alcun interesse \"nella gestione di GM e che il governo federale si sarebbe \"astenuto dall' esercitare i propri diritti \"in quanto azionista aziendale che detiene la quota principale. In particolare, ha garantito che il governo federale non avrebbe esercitato i propri diritti di azionista per dettare \"quale nuovo tipo di macchina produrre. \"Le sue aspettative per la GM ristrutturata vertono sulle \"auto di domani, di alta qualit\u00e0, sicure ed efficienti in termini di consumo \"e ha descritto pi\u00f9 volte ci\u00f2 che ha anticipato come automobili \"migliori \"ed \"efficienti in termini di consumo di carburante \", in seguito a una razionalizzazione dei marchi di GM. Ha detto al pubblico : \"Non sto fingendo che i tempi duri siano finiti \". Ha descritto le difficolt\u00e0 finanziarie che alcuni, gli azionisti, l' indotto costituito intorno agli stabilimenti GM, i rivenditori di GM e altri, avrebbero affrontato come un \"sacrificio per la prossima generazione \"da parte loro, in modo che i loro figli possano vivere in \"un' America che produce ancora cose \", concludendo che un giorno gli Stati Uniti potrebbero tornare ai tempi in cui aveva fondamento la massima (una distorsione, ampiamente ripetuta, della testimonianza di Charles Erwin Wilson davanti al Senato degli Stati Uniti, in occasione della nomina per l' incarico a Segretario della Difesa) : \"Ci\u00f2 che \u00e8 bene per General Motors \u00e8 bene per gli Stati Uniti d' America. \"", "title": "Barack Obama presents rescue plan after GM declaration of bankruptcy.", "title_page": null, "title_rss": null, "url": null}