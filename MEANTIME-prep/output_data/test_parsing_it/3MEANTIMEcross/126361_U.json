{"authors": [], "date_download": null, "date_modify": null, "date_publish": null, "description": "", "filename": "126361_U.S._automaker_GM_plans_to_close_1_100_dealerships.xml", "image_url": null, "language": "it", "localpath": null, "source_domain": "126361_U", "text": "La casa automobilistica statunitense GM prevede di chiudere 1.100 concessionarie 15 maggio 2009 La casa automobilistica americana General Motors (GM) ha comunicato venerd\u00ec il programma per la chiusura di circa 1.100 delle sue concessionarie, nel tentativo di evitare il fallimento e ridurre le spese. La mossa di GM arriva un giorno dopo Chrysler, un' altra casa automobilistica statunitense, che ha pubblicato un elenco di 789 concessionarie in procinto di chiusura. A differenza di Chrylser, GM non comunicher\u00e0 pubblicamente le concessionarie che intende chiudere. Invece, i concessionari il cui franchising non verr\u00e0 rinnovato dopo l' ottobre del prossimo anno apprenderanno la decisione con una lettera riservata. Al momento, GM conta 6.246 rivenditori negli Stati Uniti Il suo obiettivo \u00e8 ridurre il numero a 3.605 entro la fine del 2010. GM ha dichiarato che avrebbe chiuso le concessionarie statunitensi \"insoddisfacenti e con volumi di vendita irrisori. \"\" Sono concessionarie che nella maggior parte dei casi causano danni, perdono soldi, rischiano di fallire in ogni caso \"ha annunciato il vice presidente per le vendite, la manutenzione e la commercializzazione di GM in una conferenza telefonica. \"Le persone potrebbero obiettare che tale mossa avrebbe dovuto essere intrapresa anni fa, ma il gruppo dirigente non ha avuto altra scelta che attuarla oggi. \"I concessionari che devono essere chiusi rappresentano il 18 % della rete di distribuzione della societ\u00e0, ma solo il 7 % delle entrate di GM del 2008.", "title": "U.", "title_page": null, "title_rss": null, "url": null}