{"authors": [], "date_download": null, "date_modify": null, "date_publish": null, "description": "", "filename": "113227_Russian_stock_markets_suspended_amid_market_turmoil.xml", "image_url": null, "language": "it", "localpath": null, "source_domain": "113227_Russian_stock_markets_suspended_amid_market_turmoil", "text": "I mercati azionari russi sospesi tra le turbolenze di mercato 17 settembre 2008 Le attivit\u00e0 finanziarie dei principali mercati azionari russi sono state sospese per il secondo giorno consecutivo, a causa delle turbolenze in atto nei mercati finanziari di tutto il mondo. La sospensione \u00e8 stata decretata su ordine del Servizio federale del governo russo per i mercati finanziari, che ne aveva fatto richiesta. \"Troppo tempo necessario prima che i soldi entrassero nel sistema \", ha spiegato l' analista di Uralsib Chris Weafer commentando la decisione. \"Temevano il fenomeno del panic selling, per questo hanno bloccato il mercato. \"Prima della sospensione, l' indice RTS era sceso del 6,39 per cento in appena due ore, mentre l' indice MICEX aveva iniziato la giornata con un incremento, prima di ricadere nuovamente. \u00c8 stato il giorno peggiore per la borsa russa dalla crisi finanziaria del Paese nel 1998. Diversi mercati finanziari hanno continuato a perdere valore. L' indice primario del Regno Unito FTSE 100 ha subito un calo del 2,36 %, che corrisponde a 118,40 punti, toccando quota 4907,20, inferiore alla soglia dei 5000. Il Dow Jones \u00e8 sceso del 2,62 % alle 16:08 UTC, con un lieve aumento rispetto all' inizio della giornata di oggi. Il Dow Jones attualmente ha un valore di 10.769,00 punti. L' indice Nasdaq \u00e8 sceso del 3,16 % a 2.138,14, mentre il Dax alle 16:08 UTC era inferiore dell'1,75 % rispetto all' inizio della giornata. Il governo russo inoltre ha annunciato l' immissione di 44 miliardi di dollari nell' economia russa. L' iniezione di denaro avverr\u00e0 mediante VTB, Sberbank e Gazprom Bank, che sono tutte banche gestite dallo stato.", "title": "Russian stock markets suspended amid market turmoil.", "title_page": null, "title_rss": null, "url": null}