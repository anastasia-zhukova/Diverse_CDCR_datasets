{"authors": [], "date_download": null, "date_modify": null, "date_publish": null, "description": "", "filename": "116834_Japan_enters_recession.xml", "image_url": null, "language": "it", "localpath": null, "source_domain": "116834_Japan_enters_recession", "text": "Il Giappone entra in recessione 18 novembre 2008 Il Giappone, che rappresenta il 7 % della produzione mondiale, \u00e8 entrato in recessione dopo la pubblicazione di due trimestri consecutivi di crescita negativa. L' economia giapponese ha subito una contrazione dello 0,9 % tra aprile e giugno e di un ulteriore 0,1 % da settembre. Kaoru Yosano, il ministro giapponese della politica fiscale, ha dichiarato : \"La tendenza al ribasso dell' economia per il momento continuer\u00e0, visto il rallentamento della crescita globale. Dobbiamo tenere presente che le condizioni economiche potrebbero peggiorare ulteriormente con l' aggravarsi delle crisi finanziarie di Stati Uniti ed Europa, i timori relativi al peggioramento della recessione economica e con le ampie oscillazioni dei mercati azionari e valutari \". L' indice azionario Nikkei 225 \u00e8 sceso del 40 % da inizio anno e ha perso un quarto del suo valore nel corso di questo mese. Dopo la pubblicazione della notizia l' indice \u00e8 precipitato, poi risollevandosi per chiudere sopra lo 0,7 %. Le aziende giapponesi perdono ingenti somme ogni volta che sale il valore dello yen. Sebbene lo yen sia ritenuto relativamente stabile durante le turbolenze finanziarie, il valore rispetto al dollaro USA \u00e8 aumentato notevolmente. L' economista Masamichi Adachi di JPMorgan Chase ha dichiarato : \"Pu\u00f2 solo peggiorare. Il Giappone potrebbe essere in procinto di attraversare la recessione pi\u00f9 grave del decennio, poich\u00e9 la crisi finanziaria globale raffredda la domanda \". Il Giappone non \u00e8 in recessione dal 2001.", "title": "Japan enters recession.", "title_page": null, "title_rss": null, "url": null}