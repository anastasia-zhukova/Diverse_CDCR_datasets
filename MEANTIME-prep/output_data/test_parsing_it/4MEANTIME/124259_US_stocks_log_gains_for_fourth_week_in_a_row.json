{"authors": [], "date_download": null, "date_modify": null, "date_publish": null, "description": "", "filename": "124259_US_stocks_log_gains_for_fourth_week_in_a_row.xml", "image_url": null, "language": "it", "localpath": null, "source_domain": "124259_US_stocks_log_gains_for_fourth_week_in_a_row", "text": "I mercati azionari statunitensi registrano guadagni per la quarta settimana di fila 4 aprile 2009 Gli indici azionari degli Stati Uniti venerd\u00ec hanno registrato guadagni, segnando una serie positiva che dura da quattro settimane. Questo risultato si verifica nonostante il rapporto, pubblicato nello stesso giorno dal dipartimento del lavoro degli Stati Uniti, che dichiara una perdita di 663 mila posti di lavoro nel mese di marzo per l' economia statunitense, con un tasso di disoccupazione all' 8,5 %, il pi\u00f9 elevato dal 1983. Il Dow Jones Industrial Average ha registrato un modesto guadagno di mezzo punto percentuale o 39 punti, chiudendo la giornata a 8.017. L' indice non chiudeva sopra gli 8.000 da febbraio. L' ultima volta che il Dow \u00e8 salito per quattro settimane di fila si \u00e8 verificata tra settembre e ottobre del 2007, quando l' indice azionario ha raggiunto il suo massimo di tutti i tempi, sopra quota 14.000. La serie \u00e8 la migliore perpetrata dall' indice dal 1993. Il pi\u00f9 ampio S&P 500 ha guadagnato otto punti, o l' uno per cento, alla campanella di chiusura. Il Nasdaq Composite ha riportato i guadagni maggiori tra i tre indici, fino all' 1,2 % chiudendo a 1.622. L' S&P e il Dow hanno guadagnato oltre il 3 % nel corso della settimana, mentre il Nasdaq \u00e8 salito di quasi il 5 %. In altri mercati, sia il tedesco DAX sia il giapponese Nikkei 225 sono rimasti invariati, mentre il britannico FTSE 100 ha perso il 2,3 %.", "title": "US stocks log gains for fourth week in a row.", "title_page": null, "title_rss": null, "url": null}