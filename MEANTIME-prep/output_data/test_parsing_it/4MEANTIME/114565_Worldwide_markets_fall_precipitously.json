{"authors": [], "date_download": null, "date_modify": null, "date_publish": null, "description": "", "filename": "114565_Worldwide_markets_fall_precipitously.xml", "image_url": null, "language": "it", "localpath": null, "source_domain": "114565_Worldwide_markets_fall_precipitously", "text": "I mercati di tutto il mondo crollano a picco 6 ottobre 2008 I mercati azionari di tutto il mondo sono crollati in modo drastico oggi. Tale crollo fa capo agli eventi in atto nel mondo finanziario, tra cui il salvataggio del settore finanziario da parte del governo degli Stati Uniti, con 700 miliardi di dollari. A partire dalle 14:48 UTC, l' indice primario del Regno Unito FTSE 100 ha perso il 6,50 % del valore (323,65 punti), scendendo ancor pi\u00f9 al di sotto della soglia dei 5000, a 4656,60. Il Dow Jones \u00e8 sceso del 2,62 % alle 16:08 UTC, con un lieve aumento rispetto all' inizio della giornata di oggi. Il Dow Jones ha chiuso a quota 9.936,94 punti, sotto la soglia dei diecimila. L' indice Nasdaq \u00e8 sceso di 100,12 punti a 1.847,27, mentre il DAX alle 16:08 era calato del 6,62 % rispetto all' inizio della giornata. L' indice Dow Jones ha risentito particolarmente dell' andamento negativo della giornata di oggi, senza registrare alcun aumento nel prezzo delle azioni delle sue societ\u00e0. Lo stesso vale per l' indice CAC 40. Anche l' andamento dell' indice Merval non \u00e8 stato positivo oggi. Il valore \u00e8 sceso del 10,12 %, mentre l' indice affiliato Merval 25 \u00e8 calato quasi altrettanto, del 10,03 %. Uno degli indici con il peggior andamento \u00e8 stato l' indice brasiliano Bovespa. Oggi ha gi\u00e0 perso il 14,45 %, malgrado la giornata di negoziazione non sia nemmeno a met\u00e0.", "title": "Worldwide markets fall precipitously.", "title_page": null, "title_rss": null, "url": null}