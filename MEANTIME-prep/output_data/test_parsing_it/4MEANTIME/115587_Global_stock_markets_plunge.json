{"authors": [], "date_download": null, "date_modify": null, "date_publish": null, "description": "", "filename": "115587_Global_stock_markets_plunge.xml", "image_url": null, "language": "it", "localpath": null, "source_domain": "115587_Global_stock_markets_plunge", "text": "I mercati globali affondano 24 ottobre 2008 I mercati azionari di tutto il mondo sono crollati in modo drastico oggi. Tale crollo fa capo agli eventi in atto nel mondo finanziario e alle relative dichiarazioni di diversi esponenti politici del Regno Unito, tra cui il primo ministro Gordon Brown. Il britannico FTSE 100 \u00e8 stato uno degli indici pi\u00f9 colpiti dal crollo di oggi. \u00c8 sceso del 5,00 % scivolando sotto la soglia dei quattromila, a 3.883,36 punti. Due dei principali indici degli Stati Uniti hanno subito perdite superiori al due per cento. Il Dow Jones Industrial Average \u00e8 sceso di 252,01 punti (2,90 %) a 8.439.24 alle 17:30 UTC, mentre l' indice Nasdaq Composite ha registrato un calo del 2,30 %. I mercati sudamericani sono andati particolarmente male oggi. Alle 17:30 UTC, l' indice argentino MERVAL aveva perso quasi il sei per cento, toccando i 906,160 punti, mentre il brasiliano Bovespa era sceso del 6,89 % (2.328,45 punti) per un valore di 31.490,04. David Buik di BGC Partners ha commentato le cadute di oggi. \"\u00c8 una carneficina \", ha dichiarato. \"La fiducia \u00e8 stata gettata alle ortiche. Abbiamo bisogno di un intervento immediato. La recessione \u00e8 una catastrofe, ma dobbiamo imparare a conviverci e questo significa salvare i mercati \".", "title": "Global stock markets plunge.", "title_page": null, "title_rss": null, "url": null}