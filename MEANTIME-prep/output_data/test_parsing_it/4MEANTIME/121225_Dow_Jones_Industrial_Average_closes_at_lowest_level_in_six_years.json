{"authors": [], "date_download": null, "date_modify": null, "date_publish": null, "description": "", "filename": "121225_Dow_Jones_Industrial_Average_closes_at_lowest_level_in_six_years.xml", "image_url": null, "language": "it", "localpath": null, "source_domain": "121225_Dow_Jones_Industrial_Average_closes_at_lowest_level_in_six_years", "text": "Il Dow Jones Industrial Average chiude al livello pi\u00f9 basso degli ultimi sei anni 20 febbraio 2009 Il Dow Jones Industrial Average gioved\u00ec ha toccato il suo livello pi\u00f9 basso in oltre sei anni, dopo aver perso l' 1,16 %, o 89,68 punti, fermandosi a quota 7.465,95. A un certo punto della sessione, ha segnato un record di ribasso in giornata a 7.447,55. \u00c8 stata la chiusura pi\u00f9 negativa per l' indice dal 9 ottobre 2002. Il Dow \u00e8 sceso di quasi il quindici per cento dall' inizio di quest' anno. Anche altri due indici statunitensi sono scesi oggi : lo Standard & Poor' s 500 (S&P) \u00e8 calato di 9,48 punti, o dell' 1,20 per cento, chiudendo a 778,94 punti. Il Nasdaq Composite ha perso l' 1,71 % o 25,15 punti, chiudendo a 1.442,82. L' S&P gioved\u00ec ha assistito alla sua quarta perdita consecutiva, la serie di sconfitte pi\u00f9 lunga dallo scorso ottobre. Ha perso quasi il quattordici per cento dall' inizio del 2009. Dan Cook, analista senior di mercato presso IG Markets, ha descritto la discesa del Dow come preoccupante poich\u00e9, senza quel livello di supporto, gli investitori potrebbero temere un ulteriore crollo dei mercati. \"\u00c8 un po' come se stessimo camminando su un laghetto ghiacciato. Se il ghiaccio inizia a fessurarsi, dobbiamo procedere con molta cautela \", ha spiegato. Altri analisti, tuttavia, sottolineano che nonostante le cattive notizie il mercato azionario non \u00e8 sceso cos\u00ec rapidamente come nei mesi di ottobre e novembre ; inoltre i volumi complessivi sono bassi, suggerendo una mancanza di convinzione. \"Non c' \u00e8 quel panico che si \u00e8 verificato nel mese di novembre \", ha dichiarato Paul Nolte, direttore degli investimenti presso Hinsdale Associates. Sono uscite perdenti dal mercato azionario di oggi Citigroup, che ha perso il 13,8 % a 2,51 dollari per azione, e Bank of America, che \u00e8 scesa del 14 % a 3,93 dollari. In altri mercati, l' indice britannico FTSE \u00e8 salito dello 0,3 %, e il tedesco DAX \u00e8 aumentato di un quinto di punto percentuale.", "title": "Dow Jones Industrial Average closes at lowest level in six years.", "title_page": null, "title_rss": null, "url": null}