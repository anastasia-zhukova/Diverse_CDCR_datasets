{"authors": [], "date_download": null, "date_modify": null, "date_publish": null, "description": "", "filename": "114613_Stock_markets_worldwide_continue_to_fall.xml", "image_url": null, "language": "it", "localpath": null, "source_domain": "114613_Stock_markets_worldwide_continue_to_fall", "text": "I mercati azionari di tutto il mondo continuano a scendere 7 ottobre 2008 Prosegue la drastica caduta dei mercati azionari di tutto il mondo. Tale crollo fa capo agli eventi in atto nel mondo finanziario, tra cui il salvataggio del settore finanziario da parte del governo degli Stati Uniti, con 700 miliardi di dollari. Alle 18:00 UTC, l' indice primario del Regno Unito FTSE 100 era uno dei pochi indici in crescita. \u00c8 salito dello 0,16 % (16,03 punti), ma \u00e8 rimasto sotto la soglia dei 5000, fermandosi a 4.605,22. Alcune azioni di tale indice, tuttavia, hanno registrato un andamento molto deludente, con azioni in HBOS che crollano di un incredibile 41,54 % per chiudere la seduta a 94 punti. L' indice Dow Jones ha continuato a perdere oggi, e alle 18:00 UTC era sceso di 260,77 punti, o del 2,62 %, a 9.694,73, proseguendo la sua caduta sotto la soglia dei 10.000. Alla Bank of America \u00e8 andata peggio, con un calo del 17,38 %. Anche l' indice Nasdaq \u00e8 sceso drasticamente, chiudendo a 1.807,99 punti, con un calo del 2,95 % (54,97 punti). YRC Worldwide, Inc. \u00e8 stata la peggiore dell' indice, con un calo del 27,30 % che ha ridotto il prezzo delle azioni della societ\u00e0 fino a 5,13. Dana Perino, portavoce della Casa Bianca, ha commentato oggi i recenti cali del mercato azionario sopra descritti. \"Una delle cose che il presidente pu\u00f2 fare \u00e8 ricordare lo scopo di questo pacchetto di salvataggio. Tengo in modo particolare a rassicurare tutti riguardo alla sicurezza dei depositi bancari, assicurati dalla FDIC, inoltre la legge ha consentito un aumento temporaneo da 100.000 $ a 250.000 $. Pertanto i conti correnti bancari sono al sicuro e questo costituisce un messaggio importante \", ha dichiarato, nel tentativo di rassicurare i cittadini. \"Ma occorre ricordare che, con tale pacchetto di salvataggio, abbiamo chiesto al popolo americano di fare una cosa veramente grande e di impegnare un sacco di soldi per prevenire che il congelamento del credito colpisca tutti verso la base della piramide. E in tal senso, s\u00ec, il presidente desidera far sapere che comprende come nessuno avrebbe voluto una tale normativa, tuttavia, era la cosa giusta da fare. E ora che l' abbiamo fatto, la cosa pi\u00f9 importante \u00e8 che il Tesoro agisca nel modo pi\u00f9 rapido possibile, sia efficiente ed efficace, per garantire che il programma abbia successo e per scongelare questi mercati del credito \".", "title": "Stock markets worldwide continue to fall.", "title_page": null, "title_rss": null, "url": null}