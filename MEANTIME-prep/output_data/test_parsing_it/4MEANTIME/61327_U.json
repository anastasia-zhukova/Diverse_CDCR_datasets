{"authors": [], "date_download": null, "date_modify": null, "date_publish": null, "description": "", "filename": "61327_U.S._stocks_plummet_amid_global_sell-off.xml", "image_url": null, "language": "it", "localpath": null, "source_domain": "61327_U", "text": "Le azioni USA precipitano nel mezzo della svendita globale 27 febbraio 2007 Il principale indice del mercato azionario statunitense, il Dow Jones, marted\u00ec \u00e8 crollato di pi\u00f9 di 416 punti alla campana di chiusura, il peggior crollo di un solo giorno dalla riapertura dei mercati in seguito agli attacchi terroristici dell'11 settembre. La scivolata ha fatto seguito a una svendita massiva del 9 % nei mercati cinesi. Altri indici azionari, come Nasdaq e S&P 500, hanno perso rispettivamente 96 punti e 50 punti. \u00c8 stato il settimo calo maggiore realizzatosi in un solo giorno nella storia degli Stati Uniti. Gli analisti puntano il dito su una serie di fattori : (1) i mercati statunitensi e cinesi avevano spinto al rialzo per troppo tempo e dovevano sottoporsi a una correzione significativa ; (2) l' inflazione e i prezzi delle obbligazioni e delle azioni erano diventati troppo elevati ; (3) gli Stati Uniti sono di fronte a una recessione economica. Alan Greenspan ha dichiarato luned\u00ec che l' economia americana non sarebbe stata in grado di sostenere la sua recente crescita, in cui il Dow Industrials tocca record giorno dopo giorno, e la Casa Bianca ha annunciato marted\u00ec una revisione al ribasso della stima di crescita del PIL del quarto trimestre del 2006, a un tasso annuo di circa il 2,3 per cento rispetto alla previsione iniziale del 3,5 per cento, rivelando una crescente preoccupazione riguardo a un ulteriore abbassamento. Intorno alle 15:00 EST, Reuters ha riferito che la borsa di New York ha implementato delle restrizioni per le negoziazioni di base, al fine di porre un freno alle svendite. Il crollo si \u00e8 verificato anche il giorno del fallimento del complotto per assassinare il vice presidente degli Stati Uniti, Richard Cheney, in Afghanistan.", "title": "U.", "title_page": null, "title_rss": null, "url": null}