{"authors": [], "date_download": null, "date_modify": null, "date_publish": null, "description": "", "filename": "114719_Markets_down_across_the_world.xml", "image_url": null, "language": "it", "localpath": null, "source_domain": "114719_Markets_down_across_the_world", "text": "Crollo dei mercati mondiali ; il Dow Jones scende sotto i 9.000 9 ottobre 2008 I mercati azionari di tutto il mondo sono calati drammaticamente questa settimana per i timori che le recenti iniziative del governo non riescano a evitare una recessione globale. Il calo peggiore \u00e8 stato registrato dal Dow Jones (DJIA), che \u00e8 sceso di 678 punti o pi\u00f9 del 7,3 % sotto la soglia dei 9.000, chiudendo a 8.579,19. L' indice \u00e8 sceso di oltre 2.000 punti negli ultimi nove giorni fino a toccare il suo livello pi\u00f9 basso dal 2003. L' indice S&P 500 \u00e8 calato di oltre il 7 %. I mercati statunitensi hanno aperto in positivo, ma con cattive notizie provenienti da diverse aree, quali l' incertezza sulla possibilit\u00e0 di riuscita del disegno di legge per il salvataggio delle banche, da 700 miliardi di dollari, approvato dalla Camera dei Rappresentanti e dal Senato degli Stati Uniti. Le preoccupazioni per la mancanza di negoziazione all' interno del mercato del credito sono state una delle cause principali del crollo. Questo \u00e8 stato il settimo giorno consecutivo di chiusura dei mercati con dati gravemente negativi. Una delle principali azioni che ha subito perdite \u00e8 stata General Motors, che ha perso pi\u00f9 del 33 % del suo valore. Nel Regno Unito, il FTSE 100 \u00e8 sceso di 52,9 punti da un massimo giornaliero di 145 punti, toccando il livello pi\u00f9 basso raggiunto in 4 anni. La discesa pi\u00f9 ripida \u00e8 stata quella di Barclays, con un calo del 13,1 %. Gli unici indici mondiali principali che hanno acquisito valore sono stati l' Hang Seng di Hong Kong, che ha chiuso in rialzo di 511,51 punti o del 3,31 %, e l' RTS russo, che in parte ha recuperato dalla caduta di ieri con un incremento del 10,91 %. \"I mercati sono ancora scettici in merito al coordinamento internazionale per affrontare i problemi del sistema finanziario \", riferiscono gli economisti di Barclays Capital, che prevedono il perdurare dell' instabilit\u00e0 delle azioni. Gli investitori attendono l' esito di una serie di incontri che si svolgeranno questo fine settimana. I ministri delle finanze del G7 si riuniranno a Washington e il Fondo monetario internazionale e la Banca mondiale terranno le loro riunioni autunnali.", "title": "Markets down across the world.", "title_page": null, "title_rss": null, "url": null}