{"authors": [], "date_download": null, "date_modify": null, "date_publish": null, "description": "", "filename": "141225_British_FTSE_index_reaches_one-year_high,_other_European_markets_rise.xml", "image_url": null, "language": "it", "localpath": null, "source_domain": "141225_British_FTSE_index_reaches_one-year_high,_other_European_markets_rise", "text": "L' indice britannico FTSE tocca il record positivo annuale, gli altri mercati europei in crescita 12 ottobre 2009 L' indice azionario britannico FTSE 100 luned\u00ec ha chiuso ai massimi livelli dell' anno, a seguito della notizia dell' aumento dei prezzi dei beni al consumo. L' indice azionario \u00e8 aumentato di 48,3 punti, o dello 0,9 %, per chiudere la giornata a un livello di 5.210,17, un risultato che non si vedeva dallo scorso settembre. Il best performer \u00e8 stata la compagnia di assicurazione Old Mutual, con il risultato pi\u00f9 alto conseguito in sedici mesi, dopo un aumento del 4,6 %. Alcuni analisti economici ritengono che l' indice FTSE potrebbe proseguire con la scalata per il resto della settimana. David Jones, capo stratega di mercato presso IG Index, ha dichiarato che \"i prossimi obiettivi finanziari dell' FTSE puntano nel breve termine al livello di 5.350 raggiunto a settembre dell' anno scorso e, stando all' andamento attuale, non sarebbe una sorpresa assistere alla realizzazione di tale obiettivo questa settimana \". Anche gli altri mercati europei hanno registrato guadagni luned\u00ec. L' indice tedesco DAX ha guadagnato 71,35 punti, chiudendo a quota 5.783,23, mentre il francese CAC 40 \u00e8 salito di 46,19 punti a 3.845,8.", "title": "British FTSE index reaches one-year high, other European markets rise.", "title_page": null, "title_rss": null, "url": null}