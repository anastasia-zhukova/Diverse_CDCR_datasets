{"authors": [], "date_download": null, "date_modify": null, "date_publish": null, "description": "", "filename": "62405_Sub-prime_lenders_send_jitters_through_global_markets.xml", "image_url": null, "language": "it", "localpath": null, "source_domain": "62405_Sub-prime_lenders_send_jitters_through_global_markets", "text": "Gli istituti di credito sub-prime inviano segnali di nervosismo attraverso i mercati globali 13 marzo 2007 Appena due settimane dopo che la Cina ha gettato in caduta i mercati globali, le crescenti preoccupazioni da parte degli erogatori di mutui ipotecari sub-prime negli Stati Uniti stanno inviando segnali di nervosismo sui mercati di tutto il mondo. I tre principali indici azionari statunitensi sono scesi ciascuno del due per cento rispetto al prezzo di chiusura di luned\u00ec, conseguendo la seconda maggiore perdita del 2007. Gli indici FTSE 100 di Londra, CAC 40 di Parigi, DAX 30 di Francoforte hanno chiuso tutti con un calo superiore all' 1 per cento. Quando la Mortgage Bankers Association ha riferito che i ritardi di pagamento sui mutui e i pignoramenti immobiliari negli Stati Uniti sono aumentati nel quarto trimestre, toccando il loro livello massimo da anni, gli investitori hanno iniziato a temere che tale esposizione riguardasse non solo le banche degli Stati Uniti, ma anche le banche multinazionali di tutto il mondo. Pi\u00f9 di due dozzine di istituti di credito sub-prime hanno chiuso o ceduto le operazioni visto l' aumento delle inadempienze su tali mutui. \"Le morosit\u00e0 e le inadempienze sono in aumento \", ha dichiarato Nicolas Retsinas, direttore degli Housing Studies alla Harvard University. \"Molti di questi istituti di credito hanno iniziato a concedere prestiti e hanno smarrito alcuni dei principi fondamentali. \"New Century Financial Corporation, il secondo principale istituto finanziatore sub-prime degli Stati Uniti, ha rivelato di recente che i suoi creditori non stavano pi\u00f9 fornendo fondi e, inoltre, che \u00e8 diventato oggetto di un' indagine SEC. La Borsa di New York ha annunciato una prossima esclusione per New Century. Accredited Home Loan Lending, un altro grande specialista dei mutui sub-prime, ha comunicato di essere alla ricerca di capitale fresco e di deroghe rispetto ai propri parametri di prestito. Gli istituti di credito sub-prime offrono mutui a persone ritenute non idonee a beneficiare di prestiti presso gli istituti di credito tradizionali, in genere a causa dei propri trascorsi finanziari. I finanziatori poi mettono insieme questi mutui come garanzia per finanziamenti che ottengono da altre imprese di finanziamento, come ad esempio GMAC. Tali imprese possono poi riassemblare questi prestiti e venderli come titoli garantiti da ipoteca. Questi titoli possono finire nelle mani di grandi banche multinazionali come Citibank, HSBC e Commerzbank. Ogni livello di prestito assume un livello di rischio finanziario, ma possono sorgere problemi quando le tolleranze di rischio vengono superate. Se un numero eccessivo di proprietari di abitazione risulta inadempiente sui mutui, anche il prestatore sub-prime pu\u00f2 finire inadempiente. Se troppi di questi istituti di credito falliscono, come si teme possa accadere ora, le inadempienze possono riversarsi a cascata verso l' alto. Anche se nessuno per ora ha previsto il fallimento dei principali istituti bancari, si teme per l' impatto sui loro profitti.", "title": "Sub-prime lenders send jitters through global markets.", "title_page": null, "title_rss": null, "url": null}