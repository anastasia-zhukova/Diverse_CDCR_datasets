{"authors": [], "date_download": null, "date_modify": null, "date_publish": null, "description": "", "filename": "82738_US_stock_markets_tumble.xml", "image_url": null, "language": "it", "localpath": null, "source_domain": "82738_US_stock_markets_tumble", "text": "I mercati azionari degli Stati Uniti crollano nell' anniversario del \"Luned\u00ec nero \"20 ottobre 2007 Alcuni dicono che la storia tende a ripetersi. La giornata di oggi ricorda un evento storico indimenticabile, noto come \"Luned\u00ec nero \", di 20 anni fa, quando croll\u00f2 l' indice Dow Jones Industrial Average degli Stati Uniti. Il crollo provoc\u00f2 una caduta del mercato a 508 punti, con una perdita del 24 % circa. Venerd\u00ec scorso, il Dow Jones ha quasi superato quel record, con la chiusura del mercato a quota -366,94 punti, in calo di quasi il tre per cento. Sono diversi i fattori responsabili di tale crollo : uno \u00e8 l' approvazione del 18 ottobre da parte del governo della Turchia del provvedimento per l' invio di truppe turche in Iraq, nel tentativo di eliminare i militanti del Partito dei lavoratori del Kurdistan (PKK). Tale decisione ha fatto schizzare alle stelle i prezzi del petrolio, ai massimi storici, con il record poco superiore a 89,00 $ toccato il 18 ottobre. I timori che il mercato immobiliare negli Stati Uniti fosse giunto a un punto morto hanno inoltre indotto Caterpillar Inc., che produce e vende attrezzature per l' edilizia, all' emissione di un comunicato di avviso, secondo cui tale momento di ristagno potrebbe causare perdite di profitto con gravi conseguenze per l' economia americana. Venerd\u00ec scorso le azioni della societ\u00e0 hanno perso quasi il sei per cento, chiudendo a 73,57 dollari. Gli investitori e gli esperti di mercato sono preoccupati per tali perdite e definiscono la situazione \"brutta \". \"\u00c8 piuttosto brutta. Una societ\u00e0 come Caterpillar dovrebbe essere un manifesto per la crescita globale e i benefici derivanti dalla debolezza del dollaro. Tutto questo porta a domandarsi : la crescita globale \u00e8 davvero cos\u00ec forte? Si \u00e8 davvero verificato un balzo dei guadagni per effetto del dollaro debole? \"dice Bill Strazzullo, capo degli esperti di strategia di Bell Curve Trading. Altri ritengono che tali perdite abbiano rappresentato una risposta emotiva agli eventi del \"Luned\u00ec nero \". ' \"Alcuni dei rapporti sugli utili erano un po' deludenti, ma non poi cos\u00ec disastrosi. Penso che si tratti di una risposta emotiva al ventesimo anniversario dello storico crollo della borsa dell' ottobre 1987. Vorrei ridere per non piangere \", ha dichiarato Andy Brooks, capo trader di T Rowe Price. Anche il NASDAQ ha subito pesanti perdite pari a 74,15 punti o al -2,64 %, chiudendo a 2.725,16. Ha accusato il colpo anche l' indice S&P 500, che ha perso 39,45 punti o il -2,56 %, chiudendo a 1.500,63.", "title": "US stock markets tumble.", "title_page": null, "title_rss": null, "url": null}