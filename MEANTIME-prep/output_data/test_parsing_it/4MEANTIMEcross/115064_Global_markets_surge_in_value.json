{"authors": [], "date_download": null, "date_modify": null, "date_publish": null, "description": "", "filename": "115064_Global_markets_surge_in_value.xml", "image_url": null, "language": "it", "localpath": null, "source_domain": "115064_Global_markets_surge_in_value", "text": "I mercati globali risalgono 13 ottobre 2008 I mercati di tutto il mondo hanno registrato un' impennata in seguito agli sforzi dei governi per alleviare gli effetti della crisi finanziaria in corso, che ha recentemente provocato un massiccio calo di valore dei mercati azionari. Domenica scorsa, i quindici Paesi dell' Eurozona, ovvero i Paesi che utilizzano l' euro come moneta ufficiale, hanno concordato un piano congiunto per affrontare la crisi, che consiste nel supportare gli istituti finanziari e garantire i prestiti interbancari. La riunione dell' Eurogruppo \u00e8 stata l' ultimo dei molti incontri che hanno avuto luogo durante il fine settimana. Le nazioni del G7 si erano incontrate a Washington, parallelamente alle riunioni autunnali del Fondo Monetario Internazionale e della Banca Mondiale. Il Dow Jones Industrial Average \u00e8 uno degli indici che ha riportato risultati particolarmente buoni oggi, chiudendo con pi\u00f9 dell'11,08 %, oltre i 9.000 punti. General Motors \u00e8 stato il best performer dell' indice, con un guadagno del 31,49 %. Il Nasdaq \u00e8 salito dell'11,81 %. Il FTSE 100 oggi \u00e8 cresciuto dell'8,26 %, riportando l' indice sopra quota quattromila. TUI Travel \u00e8 stata la societ\u00e0 con le prestazioni migliori dell' indice. \u00c8 salita di 41,25 punti (21,48 %) , portando il nuovo prezzo delle azioni a 233,25. Alcune azioni del FTSE, tuttavia, hanno continuato a diminuire drasticamente. HBOS oggi ha perso il 31,48 %. L' indice brasiliano Bovespa oggi \u00e8 aumentato del 14,66 %, mentre l' Hang Seng e il Singapore Straits Times sono cresciuti del 10,24 % e del 6,57 %, rispettivamente. Le borse di Tokyo, Buenos Aires e Toronto sono rimaste chiuse per festivit\u00e0 nazionali.", "title": "Global markets surge in value.", "title_page": null, "title_rss": null, "url": null}