{"authors": [], "date_download": null, "date_modify": null, "date_publish": null, "description": "", "filename": "180695_US_stocks_see_9%_drop_before_making_recovery.xml", "image_url": null, "language": "it", "localpath": null, "source_domain": "180695_US_stocks_see_9%_drop_before_making_recovery", "text": "I mercati azionari degli Stati Uniti perdono il 9 % prima di effettuare il recupero 7 maggio 2010 I mercati azionari statunitensi hanno vissuto una giornata insolitamente turbolenta ieri, con il Dow Jones Industrial Average (DJIA) che ha perso quasi mille punti in 30 minuti, anche se poi in qualche modo ha recuperato, per concludere la giornata con una perdita minore. Il calo del DJIA, del 9 % o di 998,50 punti, \u00e8 stato il peggiore dal 1987, prima della lieve risalita che ha sancito la chiusura con una perdita del 3,30 % o di 347,80 punti, a quota 10.520. Il Nasdaq \u00e8 sceso di 82,65 punti o del 3,44 %, e l' indice Standard & amp ; Poor' s 500 ha perso il 3,24 % o 37,75 punti. Secondo alcuni rapporti, il rapido crollo si \u00e8 verificato a causa di un errore di digitazione da parte di un trader, che ha ordinato per sbaglio la vendita di una grande quantit\u00e0 di azioni, provocando un calo del prezzo delle azioni sufficiente per innescare ordini di vendita ovunque sul mercato. (Entro il giorno successivo questa teoria \u00e8 stata smentita.) Altri rapporti riferiscono che i mercati principali hanno \"rallentato \"i propri andamenti, quando \u00e8 emerso il verificarsi di errori informatici, di conseguenza, la stragrande maggioranza degli ordini di acquisto \u00e8 stata rapidamente ritirata, favorendo il proseguimento della caduta libera per parecchi minuti. Le azioni della societ\u00e0 Procter & amp ; Gamble sono calate quasi del 37 % durante la corsa alla vendita, a circa 75 minuti dalla campanella di chiusura. \u00c8 stata avviata un' indagine per appurare eventuali errori nelle negoziazioni. Jennifer Chelune, portavoce di Procter & amp ; Gamble, ha commentato l' episodio : \"Non sappiamo da cosa sia stato causato. Sappiamo che \u00e8 stata una transazione elettronica [. .. ] e stiamo indagando con Nasdaq e le altre principali borse telematiche. \"L' agenzia di stampa Reuters riferisce che le perdite, ai massimi raggiunti, comportano una perdita del valore delle azioni di mille miliardi di dollari. Alcune azioni hanno subito drastiche variazioni, ma brevi ; ad esempio, la societ\u00e0 di consulenza Accenture ha visto le sue azioni precipitare da circa 42 dollari a quattro centesimi, anche se poi sono rimbalzate per chiudere la giornata a 41,09 dollari. Nel frattempo, anche i prezzi del petrolio hanno toccato minimi non raggiunti da febbraio. Il greggio di riferimento \u00e8 sceso di 2,86 dollari a 77,11 dollari a New York. \"Il rischio che i grandi computer ad alta velocit\u00e0 generino false transazioni e gettino i mercati nel caos si \u00e8 riaffacciato di nuovo oggi \", ha commentato il senatore del Delaware Edward Kaufman. \"La battaglia degli algoritmi, incomprensibile e nemmeno lontanamente trasparente per la Securities and Exchange Commission (Commissione per i Titoli e gli Scambi), deve semplicemente essere riesaminata con attenzione e collocata all' interno di un quadro normativo significativo in breve tempo. \"Kaufman, insieme con il senatore Mark Warner della Virginia, ha invitato il Congresso a indagare sulla causa delle svendite massive. Il Nasdaq, intanto, dichiara che tutti gli scambi di azioni a prezzi superiori o inferiori del 60 % al prezzo precedente, avvenuti intorno o alle ore 14:40, oppure \"subito prima \", verranno annullati ; ha osservato che in tal modo la mossa risulta coordinata con le altre borse. Charlie Smith, direttore capo degli investimenti di Fort Pitt Capital Group, ha commentato : \"Ritengo che le macchine abbiano appena preso il sopravvento. Non c' \u00e8 molta interazione umana. Abbiamo scoperto che la negoziazione automatica pu\u00f2 sfuggire al controllo e penso sia questo che abbiamo visto accadere oggi. \"Negli ultimi tre giorni, il DJIA ha perso 631 punti, o il 5,7 %, soprattutto sull' onda dei timori per l' economia malata e gravata dai debiti della Grecia. Peter Boockvar, stratega azionario di Miller Tabak, commenta : \"Il mercato si sta rendendo conto che la Grecia sta per affrontare una depressione nel corso dei prossimi due anni. L' Europa \u00e8 un nostro importante partner commerciale e questo minaccia l' intero percorso di crescita globale \".", "title": "US stocks see 9% drop before making recovery.", "title_page": null, "title_rss": null, "url": null}