{"authors": [], "date_download": null, "date_modify": null, "date_publish": null, "description": "", "filename": "121416_US_stock_markets_fall_to_lowest_levels_since_1997.xml", "image_url": null, "language": "it", "localpath": null, "source_domain": "121416_US_stock_markets_fall_to_lowest_levels_since_1997", "text": "I mercati azionari statunitensi scendono ai livelli pi\u00f9 bassi dal 1997 24 febbraio 2009 I tre indici principali del mercato azionario degli Stati Uniti luned\u00ec hanno chiuso ai livelli pi\u00f9 bassi da oltre un decennio, tra il declino della fiducia degli investitori e i timori di nazionalizzazione delle banche a opera del governo. Il Dow Jones Industrial Average \u00e8 sceso del 3,41 %, o di 251,4 punti, per chiudere la sessione a 7.114,3, il livello pi\u00f9 basso da ottobre 1997. L' indice Standard and Poor' s 500 ha perso 26 punti o il 3,5 % toccando quota 743,33, il livello pi\u00f9 basso dall' aprile 1997. L' Indice Russel 2000 delle societ\u00e0 di minori dimensioni \u00e8 sceso del quattro per cento. I tre indici di borsa sono in calo dagli ultimi sei giorni. L' indice Nasdaq Composite ha perso 53,5 punti, o 3,71 %, chiudendo a 1.387,7. Tuttavia, l' indice si \u00e8 mantenuto sopra il suo minimo del 20 novembre 2008 di 1.316,12. Nonostante i timori per le banche, i titoli bancari oggi sono saliti. La Bank of America \u00e8 salita del 3,2 %, mentre Citigroup ha guadagnato il 9,7 %. Tuttavia, entrambi i titoli bancari hanno perso oltre il 68 % nell' anno in corso. \"Stanno tutti gettando la spugna, ormai. L' aspetto peggiore che colgo \u00e8 l' incredibile pessimismo, il governo sta facendo un pessimo lavoro nel placare i timori \", ha dichiarato Keith Springer di Capital Financial Advisory Services. \"Molti investitori semplicemente non possono pi\u00f9 contemplare il rischio dei mercati azionari per i propri portafogli. Il sentimento del mercato \u00e8 molto debole e negativo \", ha commentato lo stratega senior di mercato per Invesco AIM Fritz Meyer.", "title": "US stock markets fall to lowest levels since 1997.", "title_page": null, "title_rss": null, "url": null}