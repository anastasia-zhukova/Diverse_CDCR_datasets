{"authors": [], "date_download": null, "date_modify": null, "date_publish": null, "description": "", "filename": "122475_US_stock_markets_have_their_best_week_since_November.xml", "image_url": null, "language": "it", "localpath": null, "source_domain": "122475_US_stock_markets_have_their_best_week_since_November", "text": "I mercati azionari statunitensi nella loro migliore settimana da novembre 13 marzo 2009 Wall Street ha registrato il suo miglior risultato da novembre 2008 dopo quattro giorni di ripresa, con gli indici del mercato azionario che portano a casa il miglior guadagno settimanale in quasi cinque mesi. I principali indicatori del NYSE hanno realizzato un guadagno del 10 per cento circa. Tale risultato si deve principalmente al rimbalzo dei titoli bancari e al distendersi dei timori relativi all' economia. Il Dow Jones industrial average (INDU) ha chiuso a 7.223,98, con un incremento di 54 punti dal 12 marzo 2009. L' indice S&P 500 ha chiuso a 756,55, con un guadagno di 6 punti, e il NASDAQ composite ha riportato un aumento di 5,40 punti, terminando la giornata a 1.431,50. La ripresa \u00e8 cominciata all' inizio di questa settimana dopo la notizia di Citigroup Inc. riguardo alla gestione dei profitti nei primi due mesi dell' anno. La notizia ha dissipato in parte i timori riguardo al collasso delle principali istituzioni finanziarie del Paese, dopo il crollo di Lehman Brothers a settembre. Altre buone notizie giungono da Bank of America Corp. e JPMorgan Chase & Co., che hanno annunciato la realizzazione di profitti per l' anno in corso. Per il settore finanziario la giornata \u00e8 stata mista, le case farmaceutiche hanno registrato alcuni utili, oltre a General Motors e Berkshire Hathaway, che hanno contribuito alla ripresa degli indici. Il valore del dollaro \u00e8 sceso rispetto alle altre valute mondiali, ma i prezzi dell' oro sono aumentati.", "title": "US stock markets have their best week since November.", "title_page": null, "title_rss": null, "url": null}