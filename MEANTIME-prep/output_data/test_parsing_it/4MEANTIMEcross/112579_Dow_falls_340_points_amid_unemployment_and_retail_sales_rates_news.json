{"authors": [], "date_download": null, "date_modify": null, "date_publish": null, "description": "", "filename": "112579_Dow_falls_340_points_amid_unemployment_and_retail_sales_rates_news.xml", "image_url": null, "language": "it", "localpath": null, "source_domain": "112579_Dow_falls_340_points_amid_unemployment_and_retail_sales_rates_news", "text": "Dow perde 340 punti tra notizie di disoccupazione e dei prezzi di vendita al dettaglio 4 settembre 2008 Il Dow Jones Industrial Average, un indice di borsa utilizzato per valutare le prestazioni dei mercati americani, \u00e8 crollato a quota 344,65 alla chiusura delle contrattazioni, gioved\u00ec. Il motivo esatto del crollo non \u00e8 noto, ma alcune agenzie di stampa suggeriscono diverse cause. Il New York Times parla di un aumento dei tassi di disoccupazione, comunicato gioved\u00ec dal Ministero del lavoro degli Stati Uniti, e del calo delle vendite al dettaglio riportato da diverse grandi aziende. Secondo Associated Press, il numero di persone che chiedono sussidi di disoccupazione settimanali \u00e8 salito di 15.000 unit\u00e0 la settimana scorsa, arrivando a quota 444.000 che, secondo il New York Times, rappresenta un picco mai raggiunto da quasi 5 anni. \"I dati sull' occupazione di questa mattina dimostrano che il settore del lavoro resta quanto meno debole e sembra possa continuare a perdere posti di lavoro per tutto il resto dell' anno \", sostiene Joseph Brusuelas, capo economista presso Merk Investments, in una dichiarazione rilasciata al New York Times. Un' importante azienda che ha registrato un aumento nelle vendite \u00e8 stata Wal - Mart, con un incremento del 3 per cento, che corrisponde alla perdita di un centesimo per le azioni societarie. Il rivenditore nazionale Target ha riportato una perdita nelle vendite. Le azioni di ExxonMobil e Chevron, imprese del settore energetico, sono calate rispettivamente dell'1,5 e del 3 per cento. Anche gli altri due principali indici azionari statunitensi sono calati significativamente. S&P 500 \u00e8 sceso del 2,99 per cento, mentre l' indice composito Nasdaq \u00e8 sceso del 3,20 per cento. La caduta da 344,65 punti del Dow ha lasciato l' indice a quota 11.188,23, con un calo del 2,99 per cento dalla chiusura delle contrattazioni di mercoled\u00ec. Secondo il New York Times, \u00e8 il calo pi\u00f9 importante da giugno di quest' anno, ma l' annuncio atteso venerd\u00ec sui dati della disoccupazione di agosto potrebbe imprimere una risalita all' indice. New York Times e Associated Press concordano nel riportare un aumento del numero di posti di lavoro nel settore dei servizi nel mese di agosto, secondo una ricerca condotta dall' Institute for Supply Management. Tale aumento del numero di posti di lavoro \u00e8 il primo registrato da diversi mesi. CNNMoney.com definisce l' aumento del prezzo dei titoli di stato come una reazione ai dati diffusi mercoled\u00ec, secondo cui l' economia americana proceder\u00e0 a rilento nel 2009.", "title": "Dow falls 340 points amid unemployment and retail sales rates news.", "title_page": null, "title_rss": null, "url": null}