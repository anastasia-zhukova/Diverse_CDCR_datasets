{"authors": [], "date_download": null, "date_modify": null, "date_publish": null, "description": "", "filename": "113267_Russian_markets_to_remain_closed_until_Friday.xml", "image_url": null, "language": "it", "localpath": null, "source_domain": "113267_Russian_markets_to_remain_closed_until_Friday", "text": "I mercati russi restano chiusi fino a venerd\u00ec 18 settembre 2008 Il governo russo ha continuato a tenere tutti i mercati azionari chiusi fino a venerd\u00ec, comprese le borse MICEX e RTS. Posto ad affrontare la peggiore crisi finanziaria dal 1989, il governo sta lottando per arginare i danni di un eventuale disastro economico e ripristinare la fiducia dei consumatori. Il presidente Dmitry Medvedev si \u00e8 presentato alla televisione nazionale per rassicurare il pubblico. \"Non esiste obiettivo pi\u00f9 importante per le autorit\u00e0 russe della stabilit\u00e0 del nostro sistema finanziario nelle circostanze attuali. Questa \u00e8 la nostra priorit\u00e0 \", ha dichiarato Medvedev. \"Al mercato deve essere offerto tutto il supporto necessario. \"Il ministro delle Finanze Alexei Kudrin ha annunciato l' immissione di 500 miliardi di rubli (19,7 miliardi di dollari) sui mercati azionari alla riapertura di venerd\u00ec, di cui met\u00e0 proveniente dal budget federale. Inoltre, la Banca centrale ha risposto offrendo un prestito di altri 60 miliardi di rubli (2,63 miliardi di dollari) in aggiunta alla somma di 1.130 miliardi di rubli (44,6 miliardi dollari) che ha offerto ieri a Sberbank, VTB Group e Gazprombank. La Banca centrale sta incoraggiando le principali banche nazionali a fornire denaro a istituti di credito pi\u00f9 piccoli. Il presidente della Banca centrale Sergei Ignatiev, inoltre, ha annunciato mercoled\u00ec che i requisiti di riserva obbligatoria per le banche saranno ridotti, liberando altri 300 miliardi di rubli. \"Ci auguriamo che le banche spendano questi fondi non per crediti a lungo termine o altre tipologie di finanziamento ai clienti \", ha spiegato \"ma per il mantenimento del volume di liquidit\u00e0 necessario e per i pagamenti \". In seguito all' invasione russa della vicina Georgia, i mercati hanno visto gli investitori tirare fuori quasi 36 miliardi di dollari dagli inizi di agosto. A completare il quadro dei problemi economici giunge il recente crollo dei prezzi del petrolio e del gas, che hanno sostenuto l' economia russa per diversi anni. Per far fronte a tale problema, a partire dal 1 ottobre le autorit\u00e0 di regolamentazione ridurranno il dazio per l' esportazione del petrolio, facendo risparmiare alle compagnie petrolifere russe circa 5,5 miliardi di dollari.", "title": "Russian markets to remain closed until Friday.", "title_page": null, "title_rss": null, "url": null}