{"authors": [], "date_download": null, "date_modify": null, "date_publish": null, "description": "", "filename": "114864_Global_markets_plunge.xml", "image_url": null, "language": "it", "localpath": null, "source_domain": "114864_Global_markets_plunge", "text": "I mercati globali affondano 10 ottobre 2008 I mercati azionari di tutto il mondo sono crollati drasticamente, con alcuni ai minimi storici. I mercati asiatici hanno subito le perdite maggiori. Il Nikkei \u00e8 sceso del 9,62 % toccando un minimo ventennale. Il Giappone ha assistito al crollo di una compagnia di assicurazioni di medie dimensioni, la Yamato Life Insurance Company, che ha dichiarato fallimento. L' Hang Seng, ieri uno dei pochi mercati in positivo, ha perso il 7,19 %. L' Australia ha registrato un calo dell'8,4 % e la Corea del Sud del 9 %. In Europa, i mercati sono crollati all' apertura, con il FTSE che ha perso l'11 %. Hanno recuperato solo in parte, con un calo superiore al 5 % su tutti i mercati europei. La disfatta europea ha seguito soprattutto l' ondata dei crolli asiatici, piuttosto che notizie specifiche. Le banche europee e gli istituti finanziari hanno subito le maggiori svendite. Inoltre, le compagnie petrolifere hanno assistito a grosse perdite, come risultato della prevista diminuzione complessiva dei consumi di petrolio. I mercati degli Stati Uniti hanno aperto con il Dow Jones Industrial Average al di sotto degli 8.000, poi in lieve risalita. Il presidente George W. Bush ha parlato all' economia, spiegando che i mercati erano stati \"guidati da incertezza e paura. \"Il prezzo del petrolio \u00e8 sceso di pi\u00f9 di 6 dollari, con un barile di petrolio al prezzo corrente di meno di 80 $. \u00c8 il prezzo pi\u00f9 basso toccato dal petrolio nell' anno. L' OPEC inoltre terr\u00e0 una riunione di emergenza il 18 novembre per discutere del calo dei prezzi del petrolio. Enti di beneficenza, come Cats Protection, oggi hanno dichiarato di aver perso gran parte dei propri fondi nelle banche in fallimento. Cats Protection aveva depositato un totale di 11,2 milioni di sterline in Kaupthing, banca ormai crollata. Il Consiglio nazionale britannico per le organizzazioni di volontariato ha riferito che 60 dei suoi 6.500 componenti hanno subito perdite di denaro a causa del crollo delle banche.", "title": "Global markets plunge.", "title_page": null, "title_rss": null, "url": null}