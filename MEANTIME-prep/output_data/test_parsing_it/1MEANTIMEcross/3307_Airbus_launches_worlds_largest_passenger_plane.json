{"authors": [], "date_download": null, "date_modify": null, "date_publish": null, "description": "", "filename": "3307_Airbus_launches_worlds_largest_passenger_plane.xml", "image_url": null, "language": "it", "localpath": null, "source_domain": "3307_Airbus_launches_worlds_largest_passenger_plane", "text": "Airbus lancia l' aereo di linea per il trasporto passeggeri pi\u00f9 grande del mondo 18 gennaio 2005 In una cerimonia cui hanno partecipato diversi leader politici europei e 5.000 ospiti VIP, Airbus ha svelato i progetti per l' A380, un aereo a doppio ponte che pu\u00f2 trasportare fino a 840 persone, tutte in Economy Class (550 per un Boeing 747), oppure 555 persone nella configurazione tipica a tre classi miste. Il nuovo velivolo strapper\u00e0 il titolo di aereo pi\u00f9 grande del mondo al rivale Boeing 747. Il nuovo progetto imminente di Boeing, il 7e7, non tenta di competere direttamente con l' A380, aspira piuttosto a offrire un volo pi\u00f9 efficiente e confortevole per 200-250 posti. L' amministratore delegato di Airbus Noel Forgeard ha dichiarato di prevedere che le vendite del velivolo superino le 250 richieste per consentire il pareggio del progetto. A oggi, sono stati ricevuti 149 ordini confermati per i velivoli. Airbus si augura che le vendite superino la quota 700. La societ\u00e0 \u00e8 attualmente in trattativa con la Cina riguardo alle possibili vendite in tale area. Il primo volo di prova del velivolo potrebbe aver luogo gi\u00e0 a marzo mentre il primo volo commerciale \u00e8 previsto a met\u00e0 del 2006 dall' aeroporto Changi di Singapore. La compagnia aerea britannica e americana Virgin Atlantic ha acquistato sei di questi aerei che intende attrezzare con palestre e bar, in aggiunta ai sedili.", "title": "Airbus launches worlds largest passenger plane.", "title_page": null, "title_rss": null, "url": null}