{"authors": [], "date_download": null, "date_modify": null, "date_publish": null, "description": "", "filename": "100911_Northrop_Grumman_and_Airbus_parent_EADS_defeat_Boeing_for_40_billion_US_airtanker_contract.xml", "image_url": null, "language": "it", "localpath": null, "source_domain": "100911_Northrop_Grumman_and_Airbus_parent_EADS_defeat_Boeing_for_40_billion_US_airtanker_contract", "text": "Northrop Grumman e la capogruppo di Airbus EADS hanno la meglio su Boeing per l' appalto degli aerocisterna da 40 miliardi di dollari 1 marzo 2008 Northrop Grumman e la societ\u00e0 capogruppo di Airbus, European Aeronautic Defence and Space Company EADS N.V. (EADS), a sorpresa hanno battuto Boeing in un appalto indetto dall' Aeronautica militare degli Stati Uniti (USAF) del valore di 40 miliardi di dollari (20,1 miliardi di sterline), per la fornitura di 179 nuovi aerei cisterna, con consegne di 15 velivoli all' anno. Si tratta del pi\u00f9 grande contratto nel suo genere dall' avvio del programma Joint Strike Fighter. La gara \u00e8 stata combattuta tra Boeing e Lockheed Martin, che infine ha avuto la meglio. Paul Nesbit, analista della difesa di JSA Research, ha spiegato che le operazioni di manutenzione, riparazione e revisione (MRO) per l' intera durata cinquantennale del velivolo potrebbero portare il valore del contratto fino a 100 miliardi di dollari. Ron Sugar, CEO di Northrop Grumman, ha confidato in un' intervista \"Tutti ci dicevano che eravamo pazzi, che non avevamo alcuna possibilit\u00e0. Ma abbiamo fatto un gran tiro e questa volta abbiamo centrato la porta \". I funzionari USAF hanno spiegato che il contratto \u00e8 stato assegnato sulla base di competenze, credenziali e prezzi competitivi, come rivela l' analista di UBS David Strauss : \"Per la decisione finale, \u00e8 risultata decisiva la quantit\u00e0 di carburante che l' aereo pi\u00f9 grande poteva trasportare. Nelle forze armate, il carburante in aria non \u00e8 mai troppo \". USAF, inoltre, ha negato l' influenza della creazione di posti di lavoro negli Stati Uniti ; l' offerta di posti di lavoro era stata la ragione per cui Boeing si aspettava di vincere, con la sua promessa di 44.000 nuove posizioni presso 300 fornitori in 40 stati. Le aerocisterne KC-45 di Northrop Grumman, pi\u00f9 spesso note come KC-30, si basano sull' Airbus A330 MRTT.I primi quattro aerei saranno assemblati presso lo stabilimento principale di Airbus a Tolosa, in Francia, ma dal 2010-11 la produzione dei rimanenti esemplari sar\u00e0 effettuata in uno stabilimento a Mobile, Alabama. Si ritiene che il programma probabilmente creer\u00e0 dai 1.500 ai 2.000 posti di lavoro e ne sosterr\u00e0 altri 25.000. Il 60 % delle parti sar\u00e0 fornito da produttori nazionali. EADS aveva gi\u00e0 annunciato l' intenzione di spostare gran parte della produzione negli Stati Uniti, per via dell' attuale debolezza del dollaro. Il generale Arthur Lichte, capo del Mobility Command dell' USAF, spera che il primo velivolo possa essere testato nel 2010 ed entri in funzione tre anni dopo. Il capo di stato maggiore dell' USAF, generale Duncan McNab ha dichiarato : \"L' aerocisterna rappresenta la priorit\u00e0 numero uno degli acquisti per noi in questo momento. \u00c8 il primo passo nel nostro impegno fondamentale di ricapitalizzare la nostra vecchia flotta, per mobilitare, fornire e posizionare risorse ovunque \". Sussiste ancora una possibilit\u00e0 per Boeing di contestare la decisione ; la stessa Boeing aveva perso, a seguito di una contestazione da parte di Lockheed e Sikorsky nel 2006, un contratto col Pentagono da 10 miliardi di dollari per la fornitura di elicotteri da ricerca e soccorso. Una dichiarazione di Boeing, espressa dal suo portavoce William Barksdale, rivela : \"Ovviamente siamo molto delusi.. . Dopo un esame dei dettagli dell' aggiudicazione, prenderemo una decisione sulle possibili alternative \". Il senatore di Washington Patty Murray, che proviene dallo stesso stato in cui Boeing ha impiantato la propria attivit\u00e0 di aerei di linea commerciali, ha osservato in una dichiarazione critica : \"Siamo sconvolti del fatto che l' Aeronautica militare abbia preferito una societ\u00e0 europea e i suoi lavoratori stranieri per fornire un' aerocisterna ai militari americani. In un tale momento di crisi per la nostra economia, la decisione di esternalizzare i nostri aerei cisterna rappresenta un duro colpo per l' industria aerospaziale americana, per i lavoratori americani e per i soldati americani \". Il rappresentante di Washington Norm Dicks ha a sua volta dichiarato di essere \"sconvolto \", aggiungendo \"Questa decisione \u00e8 ancora pi\u00f9 deludente perch\u00e9 l' Aeronautica militare aveva gi\u00e0 preferito l' aerocisterna Boeing 767 e ci eravamo preparati per proseguire con la produzione di 100 aerei cisterna nel 2003, prima che il processo fosse interrotto a causa dello scandalo Boeing. Mi dispiace che ci sia voluto cos\u00ec tanto tempo per rispondere a quella che era, ed \u00e8 tuttora, un' urgente necessit\u00e0 di sostituire questi velivoli pi\u00f9 vecchi. E ancora pi\u00f9 deplorevole \u00e8 la decisione di aggiudicare l' appalto a Airbus, che ha utilizzato costantemente sussidi governativi europei sleali per portare via il lavoro ai lavoratori americani nel settore dell' aeronautica \". Il senatore del Kansas Sam Brownback ha affermato : \"Mi stupisce il fatto di affidare la produzione di questi aerei all' Europa, invece di costruirli in America. Intendo invitare il Segretario della Difesa per un debriefing completo e mi aspetto una contestazione dell' aggiudicazione da parte di Boeing \". Todd Tiahrt, un rappresentante del Kansas, ha rincarato : \"Dobbiamo avere un aereo cisterna americano costruito da una societ\u00e0 americana per opera di lavoratori americani. Non posso credere che vogliamo creare posti di lavoro francesi anzich\u00e9 posti di lavoro in Kansas \". Un gruppo di politici di Washington ha rilasciato una dichiarazione congiunta che dice \"Porremo domande dure riguardo alla decisione di esternalizzare questo contratto.. . In questo momento di crisi per la nostra economia, questo \u00e8 un duro colpo, non solo per il nostro stato, ma per pi\u00f9 di 40 stati in tutto il Paese, che avrebbero contribuito alla costruzione di questo aereo nazionale \". Il governatore dell' Alabama Bob Riley ha dichiarato : \"Dire che questo \u00e8 un gran giorno per l' Alabama \u00e8 estremamente riduttivo. Questo passer\u00e0 alla storia come uno dei nostri giorni pi\u00f9 grandi. \"Ralph Crosby, CEO del Nord America di EADS ed ex dirigente di Northrop, ha commentato che l' azienda ha \"impegnato a pieno le proprie risorse per supportare questo programma vitale per i nostri principali contraenti, Northrop Grumman, l' Aeronautica militare e i combattenti di guerra, che questo sistema servir\u00e0 per decenni a venire. Abbiamo gi\u00e0 intrapreso i lavori necessari per espandere la nostra presenza industriale negli Stati Uniti, a supporto di questo importante programma \". L' amministratore delegato di EADS Louis Gallois ha commentato : \"Questa scelta fondamentale genera una situazione io vinco-tu vinci, per i nostri clienti, per l' indotto di cooperazione industriale e per EADS. Segna un balzo in avanti nel nostro impegno verso il cliente della difesa statunitense, riflette e supporta la nostra strategia globale di aumento della presenza industriale di EADS sui mercati chiave e il nostro obiettivo di i e portafogli commerciali e di difesa della societ\u00e0 \". Il generale Arthur Lichte ha dichiarato : \"Sar\u00e0 un aereo cisterna americano, pilotato da aviatori americani con una bandiera americana sulla coda e, ogni giorno, salver\u00e0 vite americane. Boeing inizialmente aveva accettato di noleggiare 100 aerei cisterna, ma nel 2003 scoppi\u00f2 uno scandalo quando emerse che il dirigente di Boeing, Michael M. Sears, aveva favorito l' ottenimento di un posto di lavoro per il funzionario USAF Darleen Druyun mentre le trattative erano ancora in corso. Entrambi stanno scontando pene detentive per le accuse di corruzione ed \u00e8 stata aperta una nuova gara per l' aggiudicazione del contratto.", "title": "Northrop Grumman and Airbus parent EADS defeat Boeing for 40 billion US airtanker contract.", "title_page": null, "title_rss": null, "url": null}