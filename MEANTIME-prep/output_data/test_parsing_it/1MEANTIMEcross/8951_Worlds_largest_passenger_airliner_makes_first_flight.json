{"authors": [], "date_download": null, "date_modify": null, "date_publish": null, "description": "", "filename": "8951_Worlds_largest_passenger_airliner_makes_first_flight.xml", "image_url": null, "language": "it", "localpath": null, "source_domain": "8951_Worlds_largest_passenger_airliner_makes_first_flight", "text": "Il pi\u00f9 grande aereo di linea per il trasporto passeggeri del mondo compie il suo primo volo 27 aprile 2005 L' Airbus A380 \u00e9 stato svelato in gennaio 2005. L' aereo passeggeri pi\u00f9 grande del mondo, l' Airbus A380, ha effettuato il suo primo volo decollando da Tolosa, in Francia. Il decollo, alle 08:30 UTC, \u00e8 stato apparentemente normale e si \u00e8 svolto in perfetto orario. L' aereo \u00e8 spiccato verso i limpidi cieli blu con un equipaggio di volo di sei persone (tutte indossavano il paracadute come precauzione di sicurezza) e con venti tonnellate di apparecchiature di test a bordo. Circa 50.000 persone hanno visto il volo inaugurale, molte delle quali sedute sulle strisce di erba che costeggiano la pista. Altre persone hanno seguito il volo su un megaschermo eretto nel centro di Tolosa. Il volo di prova \u00e8 durato quattro ore, l' aereo ha fatto il giro del Golfo di Biscaglia, senza allontanarsi pi\u00f9 di 100 miglia da Tolosa e non ha superato le 10.000 miglia di quota. L' A380, noto per molti anni durante la sua fase di sviluppo come Airbus A3XX, sar\u00e0 di gran lunga il pi\u00f9 grande aereo di linea del mondo al momento della sua entrata in servizio. Il primo prototipo di A380 \u00e8 stato presentato nel corso di una sontuosa cerimonia a Tolosa, in Francia, il 18 gennaio 2005. Il suo numero di serie \u00e8 001 ed \u00e8 stato immatricolato F-WWOW. Il nuovo Airbus inizialmente sar\u00e0 venduto in due versioni : la A380-800, con una configurazione completa a doppio ponte, in grado di trasportare 555 passeggeri nella disposizione a tre classi oppure fino a 800 passeggeri nella disposizione a sola classe economica. L' autonomia prevista per il modello A380-800 \u00e8 di 8.000 miglia nautiche (14.800 chilometri). Il secondo modello destinato al trasporto merci, A380-800F, porter\u00e0 150 tonnellate di carico per 5.600 miglia (10.400 chilometri). Il costo del progetto ammonta finora a 8,4 miliardi di sterline, con 1 miliardo di sterline oltre il budget. Sono gi\u00e0 stati ordinati 144 aerei. Singapore Airlines, che sar\u00e0 la prima compagnia a far volare il nuovo gigante dell' aria nel luglio 2006, ha aperto un sito di prenotazione per il primo volo regolare.", "title": "Worlds largest passenger airliner makes first flight.", "title_page": null, "title_rss": null, "url": null}