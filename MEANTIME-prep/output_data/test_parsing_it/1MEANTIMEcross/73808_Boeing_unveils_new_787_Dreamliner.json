{"authors": [], "date_download": null, "date_modify": null, "date_publish": null, "description": "", "filename": "73808_Boeing_unveils_new_787_Dreamliner.xml", "image_url": null, "language": "it", "localpath": null, "source_domain": "73808_Boeing_unveils_new_787_Dreamliner", "text": "Boeing presenta il nuovo 787 Dreamliner 9 luglio 2007 Il produttore di aerei Boeing ha presentato il nuovo 787 Dreamliner nel proprio stabilimento di Everett vicino a Seattle, Washington, negli Stati Uniti. La scelta della data \u00e8 ricaduta su domenica, per la corrispondenza con il numero di designazione del velivolo se scritto nel formato americano, 7/8/07. L' evento ha visto la partecipazione di 15.000 persone tra dipendenti, clienti, fornitori e funzionari del governo e della comunit\u00e0 locale. Scott Carson, presidente e amministratore delegato di Boeing Commercial Airplanes, ha dichiarato \"\u00c8 stato un giorno meraviglioso ed emozionante per celebrare questo aereo innovativo insieme ai nostri clienti, dipendenti, partner fornitori e alle nostre comunit\u00e0. \"Il 787, di medie dimensioni, ospita tra i 210 e i 330 passeggeri e sar\u00e0 il primo aereo di linea commerciale realizzato prevalentemente in compositi in fibra di carbonio. Boeing sostiene che la conseguente riduzione di peso rispetto al tradizionale alluminio offrir\u00e0 una maggiore efficienza in termini di consumo di carburante, a vantaggio sia degli operatori sia dell' ambiente. Secondo la societ\u00e0, il 787 Dreamliner consuma il 20 per cento in meno di carburante per passeggero rispetto ai velivoli di dimensioni simili. Sabato scorso, Boeing ha annunciato 35 nuovi ordini provenienti dalla compagnia aerea tedesca Air Berlin e da ALAFCO Aviation Lease & amp ; Finance del Kuwait, portando il totale degli ordini a 677 per conto di 47 clienti. A prezzo di listino, tali ordini sono del valore di 5,62 miliardi dollari. Il primo volo \u00e8 previsto per il mese di agosto o settembre di quest' anno, con il primo cliente, All Nippon Airways, destinato a ricevere il primo aereo a maggio 2008. Il 787 dimostra la divergenza delle strategie adottate da Boeing e Airbus, il cui A380 a doppio ponte ha compiuto il suo primo volo ad aprile 2005 e dovrebbe entrare in servizio entro la fine dell' anno. Mentre l' Airbus A380 punta a far volare un gran numero di passeggeri tra i principali nodi aeroportuali, il Dreamliner \u00e8 destinato ad aeroporti pi\u00f9 piccoli, dove Boeing prevede uno spazio di crescita nel settore. All' inizio della giornata, Boeing ha ricevuto una lettera di congratulazioni da parte di Airbus. Il presidente della societ\u00e0 e amministratore delegato Louis Gallois ha dichiarato : \"Oggi \u00e8 un grande giorno nella storia dell' aviazione. Infatti, ogni volta che viene raggiunto un tale traguardo nel nostro settore, \u00e8 sempre frutto del duro lavoro da parte di persone dedicate ispirate dalla meraviglia del volo. Anche se domani Airbus ritorner\u00e0 nel mondo della competizione sfrenata, oggi \u00e8 il giorno di Boeing, una giornata per celebrare il 787 \".", "title": "Boeing unveils new 787 Dreamliner.", "title_page": null, "title_rss": null, "url": null}