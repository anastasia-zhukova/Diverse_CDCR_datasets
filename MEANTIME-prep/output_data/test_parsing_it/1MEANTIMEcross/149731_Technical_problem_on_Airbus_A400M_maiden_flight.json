{"authors": [], "date_download": null, "date_modify": null, "date_publish": null, "description": "", "filename": "149731_Technical_problem_on_Airbus_A400M_maiden_flight.xml", "image_url": null, "language": "it", "localpath": null, "source_domain": "149731_Technical_problem_on_Airbus_A400M_maiden_flight", "text": "Problema tecnico al volo inaugurale di Airbus A400M 25 gennaio 2010 Airbus ha confermato l' esistenza di un problema software durante il primo volo del suo aereo da trasporto militare Airbus A400M. Si \u00e8 trattato di un problema di entit\u00e0 relativamente secondaria che riguardava il software di controllo dei motori. L' inconveniente non era stato segnalato al momento del primo volo effettuato dall' aereo, l'11 dicembre (avvenuto con quattro anni di ritardo e con un extra budget di 7,3 miliardi dollari, a causa di ci\u00f2 che i produttori definiscono \"interferenza politica \") ed \u00e8 emerso all' attenzione pubblica solo in questo fine settimana, quando la rivista tedesca Der Spiegel ha pubblicato in un rapporto alcuni documenti riservati del produttore del motore Europrop. Il computer di guida e il sistema di backup sono andati fuori uso dopo trenta minuti. Il problema \u00e8 stato risolto, secondo il portavoce di Airbus Jaime Perez - Guerra. A quanto pare, il difetto ha costretto i piloti a disattivare un motore, consentendo alle pale di girare liberamente. Da allora, sostiene, l' aereo ha volato per quasi 30 ore con un risultato superiore alle aspettative. Tuttavia si sono aggiunti ulteriori costi che l' appaltatore aerospaziale europeo EADS desidera vengano sostenuti dalle sette nazioni clienti del progetto : Belgio, Francia, Germania, Lussemburgo, Spagna, Turchia e Regno Unito. Airbus ha richiesto che la decisione in merito alla modalit\u00e0 di prosecuzione del progetto venga presa entro la fine del mese.", "title": "Technical problem on Airbus A400M maiden flight.", "title_page": null, "title_rss": null, "url": null}