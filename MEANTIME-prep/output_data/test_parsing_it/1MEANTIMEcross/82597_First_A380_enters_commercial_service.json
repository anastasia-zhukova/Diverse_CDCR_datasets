{"authors": [], "date_download": null, "date_modify": null, "date_publish": null, "description": "", "filename": "82597_First_A380_enters_commercial_service.xml", "image_url": null, "language": "it", "localpath": null, "source_domain": "82597_First_A380_enters_commercial_service", "text": "Il primo A380 entra in servizio 17 ottobre 2007 Una pietra miliare nella storia dell' aviazione : il primo Airbus A380 \u00e8 atterrato al Changi International Airport di Singapore alle 18:40 (GMT + 8) dopo un volo di 12 ore dall' Airbus' Delivery Center. Il velivolo \u00e8 stato accolto da circa 400 ospiti, tra cui il primo ministro di Singapore Lee Hsien Loong, al Terminal 3, prossimo all' apertura, dell' aeroporto Changi International Airport. Nel suo discorso, il Primo Ministro ha elogiato Singapore Airlines (SIA), il vettore destinatario, e ha citato il suo successo come una fonte di orgoglio per tutti gli abitanti di Singapore. Ha aggiunto inoltre che l' atterraggio ha rappresentato una pietra miliare non solo per SIA, ma anche per il Changi International Airport, l' aeroporto nazionale principale. Tutti i terminal esistenti sono attualmente pronti a ricevere l' A380 e il Terminal 3 da 1,75 miliardi di SGD aprir\u00e0 i battenti a gennaio del prossimo anno. L' A380 eseguir\u00e0 un volo speciale di beneficenza il 25 ottobre da Singapore a Sydney ed entrer\u00e0 in servizio regolare sulla rotta Singapore - Sydney il 28 ottobre.", "title": "First A380 enters commercial service.", "title_page": null, "title_rss": null, "url": null}