{"authors": [], "date_download": null, "date_modify": null, "date_publish": null, "description": "", "filename": "160257_Fords_US_auto_sales_spike.xml", "image_url": null, "language": "it", "localpath": null, "source_domain": "160257_Fords_US_auto_sales_spike", "text": "Impennata delle vendite di automobili di Ford negli Stati Uniti, superata GM 3 marzo 2010 Ford Motor Company ha comunicato marted\u00ec un aumento del 43 % delle sue vendite negli Stati Uniti nel mese di febbraio rispetto allo stesso periodo dello scorso anno, in quanto la casa automobilistica ha superato le rivali Toyota e General Motors. Ford ha riferito che le vendite complessive sono salite a 142.285 unit\u00e0, rispetto alle 141.951 unit\u00e0 vendute da GM. Inoltre, la sua quota sul mercato complessivo delle auto degli Stati Uniti \u00e8 aumentata al 17 %, dal 14 % di un anno fa. L' aumento si \u00e8 rivelato migliore delle previsioni degli analisti e le azioni di Ford hanno raggiunto un massimo storico che non si verificava da cinque anni all' apertura dei mercati, per poi diminuire nel corso della giornata. Le vendite di Ford sono state influenzate significativamente dall' aumento del 74 % nelle vendite di flotte alle imprese. Le compagnie di noleggio auto da sole hanno rappresentato circa 30.000 unit\u00e0 vendute. Le vendite al dettaglio ai consumatori sono aumentate solo del 28 %. Gli incrementi sono stati favoriti grazie alle vendite di due berline, Fusion e Taurus, aumentate del 166,5 % e del 93,3 % rispettivamente, sebbene siano incrementate anche le vendite di altri modelli come SUV e pick-up. Entrambi i modelli sono stati ridisegnati in modo radicale lo scorso anno e gli analisti hanno ricondotto gli aumenti al miglioramento della qualit\u00e0 di tali vetture. Altre aziende oggi hanno pubblicato i volumi delle vendite del mese di febbraio, quasi tutti in attivo, anche se nessuno paragonabile a quelli di Ford. Toyota rappresenta l' unica eccezione per i ricavi sulle vendite, con un calo dell'8,7 %, per via del richiamo complessivo che la societ\u00e0 ha dovuto affrontare nel corso del mese, a causa del quale ha dovuto interrompere momentaneamente la produzione di alcuni modelli. \"La forza dei nostri nuovi prodotti.. . \u00e8 l' armonia con i bisogni dei clienti \"ha commentato Ken Czubay, vice presidente di vendite e marketing di Ford. Tuttavia, ritiene che la clientela tradizionale di Toyota non stia comprando auto della concorrenza, ma sia piuttosto in attesa dei risultati dei richiami.", "title": "Fords US auto sales spike.", "title_page": null, "title_rss": null, "url": null}