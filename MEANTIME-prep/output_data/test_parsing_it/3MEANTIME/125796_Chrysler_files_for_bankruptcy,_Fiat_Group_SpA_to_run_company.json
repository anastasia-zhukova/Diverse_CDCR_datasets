{"authors": [], "date_download": null, "date_modify": null, "date_publish": null, "description": "", "filename": "125796_Chrysler_files_for_bankruptcy,_Fiat_Group_SpA_to_run_company.xml", "image_url": null, "language": "it", "localpath": null, "source_domain": "125796_Chrysler_files_for_bankruptcy,_Fiat_Group_SpA_to_run_company", "text": "Chrysler dichiara fallimento, Fiat Group SpA richiede la direzione della societ\u00e0 1 maggio 2009 L' azienda automobilistica americana Chrysler gioved\u00ec ha presentato istanza di fallimento, sebbene sia stato concluso l' accordo con la casa automobilistica europea Fiat. La propriet\u00e0 della nuova Chrysler sar\u00e0 detenuta per il 55 per cento dalla United Auto Workers, l' otto per cento dal governo degli Stati Uniti, il due per cento dal governo canadese mentre la Fiat parte con una quota del 20 per cento. Il CEO di Chrysler Robert Nardelli si dimetter\u00e0 dal proprio ruolo al termine delle procedure di fallimento. Inizialmente, la societ\u00e0 italiana Fiat nominer\u00e0 tre membri del nuovo consiglio nascente in Chrysler, mentre al governo degli Stati Uniti spettano sei nomine. Fiat pu\u00f2 assumere la maggioranza della propriet\u00e0 in caso di rimborso dei prestiti americani. Gli amministratori di Chrysler prevedono una durata di due mesi per la procedura di fallimento. \"Confidiamo in un breve periodo, dai 30 ai 60 giorni per la procedura di fallimento, durante il quale la societ\u00e0 operer\u00e0 normalmente \", ha riferito un alto funzionario dell' amministrazione : \"Le persone potranno acquistare le auto, le garanzie saranno rispettate e tutto proceder\u00e0 normalmente \". L' istanza di fallimento rivela che Chrysler era in debito verso 20 creditori per importi superiori ai 10 milioni di dollari per ciascuno. Nel frattempo, l' accordo con Fiat \u00e8 stato portato avanti e Chrysler dovrebbe disporre di vetture progettate da Fiat sul mercato entro il 2011. \"Si tratta di una partnership che offrir\u00e0 a Chrysler la possibilit\u00e0 non solo di sopravvivere, ma di prosperare nel settore delle automobili globale \"ha dichiarato il presidente americano Obama, \"Fiat ha dimostrato di poter costruire automobili a basso consumo, pulite, che rappresentano il futuro il settore \". Tuttavia, l' analista automobilistico Erich Merkle ha espresso i propri dubbi. \"La storia insegna che le alleanze in realt\u00e0 non funzionano molto bene \"ha ribadito Merkle \"non importa quanto buone possano sembrare sulla carta \". La ristrutturazione \u00e8 stata gestita da Steve Rattner, un ex banchiere d' investimento, e dalla task force dell' automobile del governo degli Stati Uniti. Obama ha stabilito per Fiat tre condizioni. Fiat dovrebbe produrre un veicolo da 40 miglia per gallone durante la gestione della nuova Chrysler, portare la propria tecnologia di efficienza in termini di consumi negli stabilimenti Chrysler negli Stati Uniti e produrre automobili nelle fabbriche Chrysler e distribuirle in Europa.", "title": "Chrysler files for bankruptcy, Fiat Group SpA to run company.", "title_page": null, "title_rss": null, "url": null}