{"authors": [], "date_download": null, "date_modify": null, "date_publish": null, "description": "", "filename": "143480_Automaker_GM_to_cut_10_000_jobs_at_Opel.xml", "image_url": null, "language": "it", "localpath": null, "source_domain": "143480_Automaker_GM_to_cut_10_000_jobs_at_Opel", "text": "La produttrice di automobili GM taglia 10.000 posti di lavoro in Opel 5 novembre 2009 La casa automobilistica statunitense General Motors ha comunicato l' intenzione di tagliare 10.000 posti di lavoro nella propria divisione europea Opel. Secondo il vice presidente della societ\u00e0 John Smith, la societ\u00e0 intende ridurre i costi di Opel del 30 %. Smith ha divulgato la mossa della societ\u00e0 mercoled\u00ec. Non ha specificato dove esattamente saranno apportati i tagli, ma intende presentare i dettagli del piano ai governi europei \"molto presto \". Un giorno prima dell' annuncio, GM ha comunicato l' annullamento di un accordo per vendere Opel a Magna, una societ\u00e0 di componenti automobilistici canadese. Il mondo politico in Germania ha espresso il proprio disappunto per la cancellazione dell' accordo Magna da parte di GM, operazione che il governo del Paese aveva favorito. \"Il comportamento di GM nei confronti della Germania \u00e8 assolutamente inaccettabile \"ha dichiarato il ministro dell' Economia tedesco Rainer Bruederle. Il premier dello stato federale tedesco del Nord Reno - Westfalia ha ribadito che \"il comportamento di General Motors mostra la brutta faccia del capitalismo sfrenato. Questo \u00e8 assolutamente inaccettabile \". Il governo del Regno Unito, tuttavia, ha accolto con favore la decisione della societ\u00e0. \"\u00c8 la decisione migliore per la Gran Bretagna e per i nostri stabilimenti \"ha affermato il segretario generale del sindacato britannico Unite Tony Woodley. \"Apprendo con grande piacere che General Motors ha finalmente fatto la cosa giusta per loro e per noi \"ha commentato alla BBC.I dipendenti Opel sono 54.000, circa 25.000 dei quali in Germania.", "title": "Automaker GM to cut 10 000 jobs at Opel.", "title_page": null, "title_rss": null, "url": null}