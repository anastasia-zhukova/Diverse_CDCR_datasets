{"authors": [], "date_download": null, "date_modify": null, "date_publish": null, "description": "", "filename": "60086_Ford_Taurus_to_be_revived.xml", "image_url": null, "language": "it", "localpath": null, "source_domain": "60086_Ford_Taurus_to_be_revived", "text": "Ford Taurus torna a viaggiare 9 febbraio 2007 Il CEO di Ford Motor Company Alan Mulally ha annunciato che Ford rinominer\u00e0 la Ford Five Hundred in Taurus per la serie 2008 del modello, che richiede un rinnovamento radicale per migliorare le vendite poco brillanti del modello uscente. Mulally ritiene che la decisione di Ford di chiamare tutte le sue automobili con la lettera F sia stata una mossa poco brillante, che rende i loro nomi facilmente dimenticabili. Come risultato, Mulally intende far rivivere molte celebri targhe Ford, tra cui Taurus e forse in futuro Falcon. La Ford Taurus, prodotta per la prima volta nel 1986, fu una vettura rivoluzionaria che ha riscritto le regole per la creazione delle berline, incitando le altre case automobilistiche americane a seguirne l' esempio, provocando una rivoluzione del design che ha liberato definitivamente Detroit dalle vetture \"squadrate \"degli anni '70 e '80. La Taurus \u00e8 sopravvissuta per quattro generazioni, vendendo oltre 7.500.000 unit\u00e0. La produzione \u00e8 stata interrotta nel mese di ottobre 2006, dopo una breve richiesta di modelli del 2007 da destinare come auto aziendali. \"Come si pu\u00f2 lasciarla andare via? \"Alan Mulally domanda, ricordando : \"\u00c8 l' auto pi\u00f9 venduta d' America \". Bench\u00e9 non ci si aspetti che il cambiamento di nome trasformi la Five Hundred in un kolossal da 400.000 unit\u00e0 in pi\u00f9 all' anno, come Taurus, si prevede una maggiore solidit\u00e0 delle vendite e una maggiore notoriet\u00e0 per la vettura, dato che Taurus \u00e8 un nome che il Paese conosce bene.", "title": "Ford Taurus to be revived.", "title_page": null, "title_rss": null, "url": null}