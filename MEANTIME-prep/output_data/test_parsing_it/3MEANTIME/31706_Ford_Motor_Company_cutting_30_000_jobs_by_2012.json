{"authors": [], "date_download": null, "date_modify": null, "date_publish": null, "description": "", "filename": "31706_Ford_Motor_Company_cutting_30_000_jobs_by_2012.xml", "image_url": null, "language": "it", "localpath": null, "source_domain": "31706_Ford_Motor_Company_cutting_30_000_jobs_by_2012", "text": "Ford Motor Company prevede tagli per 30.000 posti di lavoro entro il 2012 23 gennaio 2006 Ford Motor Company, il secondo principale produttore di automobili in America, taglier\u00e0 30.000 posti di lavoro e 14 stabilimenti nell' ambito di un piano di ristrutturazione per risollevare Ford dalla perdita di 1,6 miliardi di dollari, riscontrata lo scorso anno nelle vendite del Nord America. Il progetto, denominato \"La via giusta \", nasce da un' idea dell' amministratore delegato di Ford, William Clay Ford Jr., per porre un argine alle perdite nordamericane di Ford del 2008. Per raggiungere tale obiettivo, 30.000 posti di lavoro, che rappresentano dal 20 al 25 per cento dei 122.000 dipendenti nordamericani di Ford, saranno tagliati e 14 stabilimenti verranno chiusi, per portare la capacit\u00e0 produttiva di Ford in linea con la domanda. Entro la fine di quest' anno, gli stabilimenti di Atlanta e St. Louis verranno chiusi. Atlanta produce la berlina Ford Taurus, in graduale ritiro dal mercato. Lo stabilimento di St. Louis \u00e8 uno dei due impianti che produce il Ford Explorer, la cui vendita ha visto un calo del 29 % nel 2005. Verranno chiusi inoltre gli stabilimenti Wixom nel Michigan, Batavia Transmission in Ohio, Casting Windsor in Ontario, la cui chiusura era gi\u00e0 stata preannunciata da Ford in seguito a trattative contrattuali con il sindacato Canadian Auto Workers. Lo stabilimento di St. Thomas, in Ontario, subir\u00e0 un taglio di un turno. Lo stabilimento produce le automobili Crown Victoria e Grand Marquis. Riguardo a tale taglio di turno, Whitey MacDonald, presidente di Local 1520, sindacato canadese dei lavoratori nel settore auto, ha dichiarato : \"Qui c' \u00e8 moltissima rabbia oggi, non vi \u00e8 alcun dubbio. Ogni volta che uno stabilimento si riduce a un solo turno, entra in un limbo. Questa vettura ha reso all' azienda milioni di dollari nel corso degli anni, che sono stati investiti in altri prodotti e luoghi ; abbiamo diritto a qualche nuovo investimento, data la nostra comprovata esperienza \". Le notizie positive per lo stabilimento vertono sull' impegno ancora in atto per Ford di investire 200 milioni dollari nell' impianto, al fine di rinnovare l' aspetto esteriore delle due vetture ivi prodotte. Viceversa, secondo l' analista di Automotive Dennis DesRosier vi sono ancora probabilit\u00e0 di chiusura per l' impianto. DesRoiser ha dichiarato : \"Lo stabilimento St. Thomas \u00e8 obsoleto, il prodotto antiquato, ha senso che sia stato inserito in quell' elenco. Pu\u00f2 darsi che vi sia una tregua di breve durata, ma la chiusura definitiva dovrebbe verificarsi entro due o tre anni \". Altri due stabilimenti chiuderanno nel 2008, altri due nel 2012. Gli altri due stabilimenti da chiudere saranno annunciati entro la fine dell' anno. Inoltre, Ford licenzier\u00e0 il 12 % dei suoi 53 alti dirigenti. Grazie all' attuale contratto tra la societ\u00e0 e il sindacato United Auto Workers, i lavoratori impiegati presso gli impianti fermi continueranno a percepire stipendio e indennit\u00e0 fino alla negoziazione di un nuovo contratto con il sindacato da parte di Ford. Tuttavia, i lavoratori non potranno guadagnare quello che percepiscono oggi perch\u00e9 non potranno fruire degli straordinari. Il presidente di UAW Ron Gettelfinger e il vice Presidente Gerald Bantom hanno definito il piano \"estremamente deludente \". L' UAW ha rilasciato una dichiarazione che cita : \"I lavoratori interessati, con contratto dipendente o a ore, si trovano ad affrontare un futuro incerto per colpa del senior management, che non \u00e8 riuscito ad arrestare lo scivolone della quota di mercato di Ford. La comunicazione inoltre ha prodotto una nube che incombe su tutta la forza lavoro per via dei prossimi annunci attesi in merito alla prevista chiusura di ulteriori stabilimenti in un momento futuro \".", "title": "Ford Motor Company cutting 30 000 jobs by 2012.", "title_page": null, "title_rss": null, "url": null}