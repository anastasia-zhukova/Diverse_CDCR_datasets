{"authors": [], "date_download": null, "date_modify": null, "date_publish": null, "description": "", "filename": "126029_US_automaker_GM_reports_losses.xml", "image_url": null, "language": "it", "localpath": null, "source_domain": "126029_US_automaker_GM_reports_losses", "text": "La casa automobilistica statunitense GM riporta perdite per 6 miliardi di dollari 7 maggio 2009 General Motors, societ\u00e0 automobilistica statunitense, ha annunciato perdite per 6 miliardi di dollari nel primo trimestre del 2009, in termini di drastici cali di fatturato. Escludendo le voci particolari, la societ\u00e0 ha dichiarato una perdita netta di 5,9 miliardi di dollari o 9,66 $ per azione. Nel primo trimestre dello scorso anno, GM aveva riportato una perdita di 381 milioni di dollari o 0,67 $ per azione. La maggior parte degli analisti finanziari aveva stimato le perdite della casa automobilistica per oltre 6,7 miliardi di dollari o 11,05 $ per azione. GM inoltre ha riferito di aver speso 10,2 miliardi di dollari nel tentativo di evitare il fallimento. La societ\u00e0 ha ricevuto oltre 15 miliardi di dollari di aiuti economici da parte del governo federale. \u00c8 stata fissata al 1 giugno la data di scadenza per l' elaborazione di un piano di ristrutturazione. Se non adempie al compito per tale data, sar\u00e0 costretta a presentare istanza di tutela per fallimento. \"Ci stiamo concentrando molto sul fronte dei costi del business, ma quando si inizia a perdere ricavi si entra in un circolo vizioso da cui non \u00e8 possibile recuperare \"ha affermato Ray Young, il direttore finanziario di GM. \"Continuiamo a vedere una probabilit\u00e0 del 60/80 per cento di fallimento per GM. Nonostante il patrimonio netto di GM oggi sia in larga parte non investibile, siamo sempre pi\u00f9 convinti che GM possa riemergere notevolmente fortificata da un fallimento, a condizione che la procedura di cui al Chapter 11 non richieda tempi eccessivi, in particolare data la portata dei tagli mirati ai rivenditori \", ha spiegato l' analista Himanshu Patel.", "title": "US automaker GM reports losses.", "title_page": null, "title_rss": null, "url": null}