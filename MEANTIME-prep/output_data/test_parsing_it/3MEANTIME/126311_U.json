{"authors": [], "date_download": null, "date_modify": null, "date_publish": null, "description": "", "filename": "126311_U.S._automaker_Chrysler_wants_to_eliminate_789_dealerships.xml", "image_url": null, "language": "it", "localpath": null, "source_domain": "126311_U", "text": "La casa automobilistica statunitense Chrysler vuole eliminare 789 concessionarie 14 maggio 2009 La societ\u00e0 produttrice di automobili statunitense Chrysler LLC ha dichiarato la propria intenzione di eliminare 789, circa un quarto, dei suoi 3.200 concessionari dai primi di giugno. In un' istanza presentata gioved\u00ec al tribunale fallimentare, la societ\u00e0 ha dichiarato che la propria rete ha troppi concessionari in competizione tra loro e risulta obsoleta. L' udienza \u00e8 stata fissata al 3 giugno presso il Tribunale fallimentare degli Stati Uniti per stabilire l' eventuale approvazione della proposta. \"Questo \u00e8 un giorno difficile per noi e non \u00e8 un giorno per cui ci si possa preparare \"ha affermato Jim Press, vice presidente di Chrysler. I dirigenti della societ\u00e0 hanno spiegato che la societ\u00e0 sta cercando di eliminare i concessionari con prestazioni scarse e mantenere quelli che concludono vendite migliori. Oltre il 50 % delle concessionarie in procinto di essere eliminate vende meno di un centinaio di automobili all' anno. \"Sappiamo che nel breve termine assisteremo a qualche perdita nelle vendite. Ma nel lungo termine.. . la rete di concessionari \u00e8 fondamentale e intendiamo renderla molto forte, potente, con una sostenibilit\u00e0 finanziaria migliore \"ha rivelato Press.", "title": "U.", "title_page": null, "title_rss": null, "url": null}