{"authors": [], "date_download": null, "date_modify": null, "date_publish": null, "description": "", "filename": "124043_General_Motors_automobile_sales_plunge_by_45.xml", "image_url": null, "language": "it", "localpath": null, "source_domain": "124043_General_Motors_automobile_sales_plunge_by_45", "text": "Crollo del 45 % nelle vendite di automobili di General Motors 1 aprile 2009 General Motors Corporation (GM) ha reso note mercoled\u00ec le stime di un calo del 45 % sulle vendite di automobili negli Stati Uniti per il mese di marzo. I dirigenti di diverse aziende automobilistiche, tuttavia, hanno intravisto qualche speranza di stabilizzazione per l' industria automobilistica, visto il rimbalzo delle vendite di automobili nell' ultima settimana di marzo. \"Il mercato sta cominciando a mostrare piccoli segnali di vita che hanno bisogno di essere nutriti come piantine, \"ha spiegato il vice presidente e presidente di Chrysler LLC Jim Press. \"\u00c8 troppo presto per cogliere una tendenza, ma la primavera mostra segnali di speranza. \"Anche altre case automobilistiche hanno subito cali nelle vendite dei veicoli : Chrysler e la giapponese Toyota hanno riportato un calo del 39 %, mentre le vendite di Ford Motor Company sono scese del 41 %. Il fatturato annuo previsto per le vendite nel settore automobilistico degli Stati Uniti \u00e8 sceso sotto i nove milioni a marzo, rispetto ai 9,12 milioni di febbraio, il valore pi\u00f9 basso registrato dal 1981. \"I produttori di auto stanno tirando ogni leva nel tentativo di attirare acquirenti, come testimoniano i nuovi programmi lanciati da Ford e GM.I soliti programmi di incentivazione non hanno alcun effetto nell' economia di oggi \"sostiene Jesse Toprak, un analista di Edmunds. Le azioni Ford hanno guadagnato il 2,3 %, toccando quota 2,69 $ nei primi scambi dei mercati azionari statunitensi mercoled\u00ec, mentre le azioni statunitensi di Toyota sono salite a 67 $, con un incremento del 5,9 %. Le azioni di GM sono scese fino a quota 1,92 $, con un calo dell'1,6 %.", "title": "General Motors automobile sales plunge by 45.", "title_page": null, "title_rss": null, "url": null}