{"authors": [], "date_download": null, "date_modify": null, "date_publish": null, "description": "", "filename": "102977_Airbus_parent_EADS_wins_13_billion_UK_RAF_airtanker_contract.xml", "image_url": null, "language": "it", "localpath": null, "source_domain": "102977_Airbus_parent_EADS_wins_13_billion_UK_RAF_airtanker_contract", "text": "EADS, societ\u00e0 capogruppo di Airbus, si aggiudica un contratto con la RAF da 13 miliardi di sterline per aerei cisterna 27 marzo 2008 European Aeronautic Defence & amp ; Space NV (EADS), societ\u00e0 capogruppo del costruttore aeronautico europeo Airbus, si \u00e8 aggiudicata un contratto da 13 miliardi di sterline con la United Kingdom' s Royal Air Force (RAF), per la fornitura di aerei cisterna in sostituzione dell' attuale flotta nazionale, ormai vetusta. AirTanker Ltd., un consorzio guidato da EADS, ha firmato un contratto di 27 anni con il Ministero della Difesa per la fornitura di 14 nuovi Airbus A330-200, aerei passeggeri di linea convertiti per lo scopo. Tali velivoli saranno di propriet\u00e0 di AirTanker, che mantiene i diritti di noleggio commerciale per i cinque che possono trasportare 290 passeggeri oltre alle merci, ma voleranno con lo stemma della RAF. Sostituiranno gli attuali aerei Lockheed Tristar e Vickers VC-10. Il primo velivolo entrer\u00e0 in servizio entro il 2011 e tutti gli altri entro il 2016. Rolls - Royce, membro del consorzio, fornir\u00e0 i motori. La francese Thales fornir\u00e0 l' elettronica, la britannica Cobham di Wimborne produrr\u00e0 le attrezzature per il rifornimento e il gruppo britannico VT di Southampton fornir\u00e0 la gestione dei servizi. Il mese scorso, Northrop Grumman ed EADS hanno battuto Boeing nell' aggiudicazione di un ordine enorme per 179 aerei cisterna da fornire all' Aeronautica militare degli Stati Uniti. Airbus inoltre ha firmato di recente vantaggiosi contratti con la Royal Australian Air Force, la Royal Saudi Air Force e la UAE Air Force.", "title": "Airbus parent EADS wins 13 billion UK RAF airtanker contract.", "title_page": null, "title_rss": null, "url": null}