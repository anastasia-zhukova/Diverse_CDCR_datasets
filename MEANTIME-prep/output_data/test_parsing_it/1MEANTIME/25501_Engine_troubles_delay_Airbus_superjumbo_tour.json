{"authors": [], "date_download": null, "date_modify": null, "date_publish": null, "description": "", "filename": "25501_Engine_troubles_delay_Airbus_superjumbo_tour.xml", "image_url": null, "language": "it", "localpath": null, "source_domain": "25501_Engine_troubles_delay_Airbus_superjumbo_tour", "text": "Problemi al motore ritardano il tour del superjumbo di Airbus 5 novembre 2005 La partenza dalla Francia del nuovo aereo di linea di Airbus, il superjumbo A380, per un tour in Asia e Australia \u00e8 stata ritardata, producendo una riorganizzazione delle sue apparizioni pubbliche. A titolo di \"misura precauzionale \", Airbus ha annunciato la sostituzione di due dei motori Rolls - Royce Trent 900 sul prototipo dell' aereo di linea prima dell' inizio del tour. Singapore rimane la prima tappa dell' aereo, dove la compagnia Singapore Airlines esporr\u00e0 il velivolo che intende lanciare nel servizio di trasporto passeggeri a novembre 2006. Ci si aspetta che l' Airbus 380 esibisca il marchio di Singapore Airlines al suo arrivo, l'11 novembre, tre giorni pi\u00f9 tardi di quanto originariamente previsto. Il gigante alato quindi salter\u00e0 la tappa prevista in Malesia e voler\u00e0 direttamente a Sydney, poi a Melbourne e infine a Brisbane, in vista dei festeggiamenti per l'85 \u00b0 anniversario di Qantas il 16 novembre. Qantas prevede di iniziare le operazioni con l' A380 a partire da aprile 2007. La visita in Malesia \u00e8 stata riprogrammata per il 17 novembre, durante il volo di ritorno in Francia. Non \u00e8 chiaro se siano confermate le date originariamente previste per il tour australiano, alcune fonti indicano che la prima tappa dell' aereo a Brisbane, l'11 novembre, possa essere cancellata in favore di una breve apparizione il 16 novembre.", "title": "Engine troubles delay Airbus superjumbo tour.", "title_page": null, "title_rss": null, "url": null}