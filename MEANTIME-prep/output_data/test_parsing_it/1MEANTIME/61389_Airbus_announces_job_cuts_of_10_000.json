{"authors": [], "date_download": null, "date_modify": null, "date_publish": null, "description": "", "filename": "61389_Airbus_announces_job_cuts_of_10_000.xml", "image_url": null, "language": "it", "localpath": null, "source_domain": "61389_Airbus_announces_job_cuts_of_10_000", "text": "Airbus annuncia tagli per 10.000 posti di lavoro 28 febbraio 2007 Airbus, il pi\u00f9 grande produttore di aerei in Europa, ha annunciato tagli per 10.000 posti di lavoro nel corso dei prossimi quattro anni. La notizia arriva a seguito di un importante programma di ristrutturazione, avviato da EADS, la societ\u00e0 capogruppo, a causa dell' insufficiente efficienza dell' azienda. Louis Gallois, amministratore delegato di Airbus, ha anticipato che la societ\u00e0 prevede di tagliare circa 4.300 posti di lavoro in Francia, 3.700 in Germania, 1.600 nel Regno Unito e 400 in Spagna. Circa la met\u00e0 dei tagli andr\u00e0 a colpire subappaltatori e lavoratori temporanei. L' attuale riduzione dei dipendenti di Airbus ammonta a circa 5.000 o al 9 % della forza lavoro europea complessiva, costituita da 55.000 dipendenti a tempo pieno. Sebbene Gallois auspichi di raggiungere tale obiettivo principalmente attraverso uscite fisiologiche, i sindacati erano contrariati. I funzionari sindacali informano che quasi 14.000 dipendenti, in quattro siti francesi, hanno fatto due ore di sciopero mercoled\u00ec pomeriggio per protestare contro i tagli. \"La risposta \u00e8 stata ampiamente condivisa \", ha commentato Julien Talavan, un portavoce di Force Ouvri\u00e8re, il principale sindacato di Airbus in Francia. \"Questo \u00e8 solo l' inizio \", ha annunciato, alludendo alle future iniziative. Questa mossa giunge a seguito dei ritardi ampiamente pubblicizzati del superjumbo commerciale di linea A380. L' annuncio di ristrutturazione comprende anche la proposta di vendita o la chiusura di 3 stabilimenti.", "title": "Airbus announces job cuts of 10 000.", "title_page": null, "title_rss": null, "url": null}