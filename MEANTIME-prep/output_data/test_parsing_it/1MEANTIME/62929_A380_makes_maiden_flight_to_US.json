{"authors": [], "date_download": null, "date_modify": null, "date_publish": null, "description": "", "filename": "62929_A380_makes_maiden_flight_to_US.xml", "image_url": null, "language": "it", "localpath": null, "source_domain": "62929_A380_makes_maiden_flight_to_US", "text": "A380 effettua il volo inaugurale negli Stati Uniti 19 marzo 2007 L' atterraggio dell' Airbus A380, l' aereo passeggeri pi\u00f9 grande del mondo, era stato programmato per luned\u00ec, negli Stati Uniti d' America, dopo un volo di prova. Uno degli A380 sta volando da Francoforte a Chicago passando per New York ; l' aereo trasporter\u00e0 circa 500 persone. \u00c8 stata presentata come la prima volta in cui l' aereo trasporta un numero quasi normale di passeggeri, anche se la maggior parte \u00e8 costituita da personale di Airbus e della compagnia aerea tedesca Lufthansa. Un secondo A380 inoltre \u00e8 atteso negli Stati Uniti per \u200bluned\u00ec, ma senza passeggeri. Il marchio lo identifica come un volo Qantas, con partenza da Francoforte e destinazione l' aeroporto di Los Angeles LAX. La prima tappa del viaggio in direzione di New York verr\u00e0 condotta con un numero di volo Lufthansa e l' arrivo all' aeroporto di New York John F. Kennedy \u00e8 previsto alle 12:30 EST (16:30 UTC). I voli di prova sono utilizzati per monitorare ogni aspetto, dalla facilit\u00e0 di attracco dell' aereo al terminal gate alle modalit\u00e0 di funzionamento in volo della ristorazione e dei servizi di intrattenimento. Le consegne a Singapore Airlines, il cliente di lancio, non sono previste prima di ottobre, con un ritardo di due anni. I ritardi nella produzione dell' A380 sono costati a Airbus pi\u00f9 di 6 miliardi di dollari. Airbus aveva anticipato l' eventualit\u00e0 dell' insorgenza di costi aggiuntivi. Tali problemi finanziari hanno portato al recente annuncio di un programma di ristrutturazione di Airbus, denominato Power8, in cui sono previsti tagli per 10.000 posti di lavoro e la vendita di numerosi stabilimenti a partner di Airbus. La Francia perder\u00e0 4.300 posti di lavoro, seguita dalla Germania con una perdita di 3.700 posti di lavoro, mentre il Regno Unito e la Spagna vedranno rispettivamente il taglio di 1.600 e 400 posti di lavoro. Il governo belga ha annunciato la propria disponibilit\u00e0 a erogare aiuti fino a 150 milioni di euro (199 milioni di dollari) in favore dei subappaltatori fornitori di Airbus che impiegano migliaia di lavoratori.", "title": "A380 makes maiden flight to US.", "title_page": null, "title_rss": null, "url": null}