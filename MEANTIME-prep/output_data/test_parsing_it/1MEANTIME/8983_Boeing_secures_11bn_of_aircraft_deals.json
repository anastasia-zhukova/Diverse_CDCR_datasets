{"authors": [], "date_download": null, "date_modify": null, "date_publish": null, "description": "", "filename": "8983_Boeing_secures_11bn_of_aircraft_deals.xml", "image_url": null, "language": "it", "localpath": null, "source_domain": "8983_Boeing_secures_11bn_of_aircraft_deals", "text": "Boeing porta a casa 11 miliardi di dollari in ordinazioni per aeromobili 27 aprile 2005 Boeing si \u00e8 assicurata due grandi ordini per nuovi aerei. Air Canada ha ordinato nuovi aerei di linea per un totale di 6 miliardi di dollari, mentre Air India ha firmato un accordo per un' ulteriore ordine da 7 miliardi di dollari. L' accordo con Air Canada prevede ordini definitivi per 18 modelli 777 e 14 del nuovo 787 Dreamliner, di medie dimensioni e a lunga autonomia. Sono inoltre incluse opzioni per 18 ulteriori 777 e 46 altri 787. L' ordine di Air India ha un valore di 6,8 miliardi dollari per 50 esemplari di 787. Air India sostiene che il nuovo aereo di linea consente un risparmio in termini di consumo di carburante di 300 milioni di dollari all' anno, mentre Air Canada ha stimato un risparmio di carburante del 30 % rispetto ai propri 767. Air India ha aggiunto che il fattore decisivo \u00e8 rappresentato dai 20 posti aggiuntivi che il 787 offre rispetto a un Airbus A330 di pari dimensioni. Anche Korean Air ha acquistato 20 Dreamliner all' inizio del mese. Boeing attualmente vanta un totale di 237 ordini e impegni per il 787. Il Boeing 777 \u00e8 una famiglia di aeromobili bimotore a fusoliera larga e a lunga autonomia realizzata da Boeing Commercial Airplanes. Pu\u00f2 trasportare tra i 305 e i 550 passeggeri e ha un' autonomia da 5.600 a 8.870 miglia nautiche (da 10.400 a 16.400 chilometri). Il primo volo del 777 \u00e8 stato effettuato nel 1994. Il Boeing 787, o Dreamliner, \u00e8 un aereo di linea per il trasporto passeggeri di medie dimensioni attualmente in fase di sviluppo da parte di Boeing Commercial Airplanes e l' entrata in servizio \u00e8 prevista per il 2008. Pu\u00f2 trasportare dai 200 ai 350 passeggeri a seconda della configurazione dei posti a sedere ed \u00e8 pi\u00f9 efficiente in termini di consumi rispetto agli aerei di linea che lo precedono. Inoltre, sar\u00e0 il primo grande aereo per il quale \u00e8 stato utilizzato materiale composito nella maggior parte della costruzione.", "title": "Boeing secures 11bn of aircraft deals.", "title_page": null, "title_rss": null, "url": null}