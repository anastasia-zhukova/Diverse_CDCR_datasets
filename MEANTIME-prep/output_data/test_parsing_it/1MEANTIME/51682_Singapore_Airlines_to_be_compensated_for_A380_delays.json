{"authors": [], "date_download": null, "date_modify": null, "date_publish": null, "description": "", "filename": "51682_Singapore_Airlines_to_be_compensated_for_A380_delays.xml", "image_url": null, "language": "it", "localpath": null, "source_domain": "51682_Singapore_Airlines_to_be_compensated_for_A380_delays", "text": "Singapore Airlines attende un risarcimento per i ritardi del A380 5 ottobre 2006 Singapore Airlines dichiara di essere in attesa di un risarcimento da parte di Airbus per il prolungato ritardo nella consegna del suo nuovo superjumbo A380. La consegna dell' aereo commerciale a doppio ponte, prevista originariamente entro la fine dell' anno, \u00e8 stata posticipata a ottobre 2007. Il motivo principale del ritardo \u00e8 stato ricondotto a problemi rilevati lungo i 500 km di cablaggio del velivolo. In una dichiarazione pubblicata sul sito web di Airbus, la societ\u00e0 ha spiegato che \"la causa principale del problema \u00e8 il fatto che il modello digitale in 3D, che semplifica la progettazione del sistema di cablaggio elettrico, \u00e8 stato implementato in ritardo, con il personale coinvolto nell' incarico ancora in fase di apprendimento \". Airbus attualmente \u00e8 in ritardo di due anni. In una dichiarazione, SIA ha rivelato che \"Tali ritardi sono deludenti ; tanto pi\u00f9 che il programma di test di volo e di certificazione sta procedendo bene e i ritardi sono imputabili a problematiche di produzione \". Gli analisti prevedono che i risarcimenti possano arrivare a qualche centinaio di milioni di dollari. SIA ha dichiarato che i dettagli dei risarcimenti saranno mantenuti riservati. Singapore Airlines \u00e8 la prima compagnia aerea a far volare l' A380 ed \u00e8 in attesa di ricevere i primi quattro aerei.", "title": "Singapore Airlines to be compensated for A380 delays.", "title_page": null, "title_rss": null, "url": null}