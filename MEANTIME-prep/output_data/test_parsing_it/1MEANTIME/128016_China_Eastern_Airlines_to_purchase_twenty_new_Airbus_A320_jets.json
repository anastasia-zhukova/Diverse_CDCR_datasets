{"authors": [], "date_download": null, "date_modify": null, "date_publish": null, "description": "", "filename": "128016_China_Eastern_Airlines_to_purchase_twenty_new_Airbus_A320_jets.xml", "image_url": null, "language": "it", "localpath": null, "source_domain": "128016_China_Eastern_Airlines_to_purchase_twenty_new_Airbus_A320_jets", "text": "China Eastern Airlines acquister\u00e0 venti nuovi jet Airbus A320 18 giugno 2009 China Eastern Airlines ha dichiarato gioved\u00ec di aver firmato un contratto per l' acquisto di una ventina di jet passeggeri Airbus A320, per 9,9 miliardi di yuan (circa 1,4 miliardi di dollari). La compagnia aerea, terza per dimensioni in Cina, ha firmato l' accordo a Parigi il 15 giugno. La societ\u00e0 ha dichiarato che gli aerei avrebbero soddisfatto la domanda aggiuntiva sulle rotte nazionali di trasporto passeggeri. L' accordo \u00e8 stato approvato all' unanimit\u00e0 dal consiglio di amministrazione di China Eastern. Il quotidiano China Daily ha riferito che la trattativa si trova in attesa di approvazione da parte delle autorit\u00e0 aeronautiche cinesi. L' avvio della consegna degli aerei \u00e8 previsto per il 2011 e terminer\u00e0 due anni dopo. L' Airbus A320 \u00e8 un aereo a corridoio singolo ed \u00e8 il modello pi\u00f9 venduto di jet Airbus. Pu\u00f2 ospitare fino a 150 persone ed \u00e8 utilizzato principalmente per le tratte a media e breve percorrenza.", "title": "China Eastern Airlines to purchase twenty new Airbus A320 jets.", "title_page": null, "title_rss": null, "url": null}