{"authors": [], "date_download": null, "date_modify": null, "date_publish": null, "description": "", "filename": "276079_Boeing_rolls_out_first_787_Dreamliner_to_go_into_service.xml", "image_url": null, "language": "it", "localpath": null, "source_domain": "276079_Boeing_rolls_out_first_787_Dreamliner_to_go_into_service", "text": "Boeing consegna il primo 787 Dreamliner pronto per entrare in servizio 8 agosto 2011 Con un ritardo di tre anni rispetto ai tempi inizialmente previsti, Boeing ha rilasciato il primo modello destinato a un cliente. La compagnia aerea giapponese (ANA) attendeva la consegna per maggio 2008, ma ricever\u00e0 il velivolo il mese prossimo. L' aereo garantisce una maggiore efficienza in termini di consumo carburante poich\u00e9 \u00e8 il primo modello costruito in materiali compositi di plastica e carbonio, pi\u00f9 leggeri rispetto ai materiali convenzionali. Boeing rivela di aver ricevuto 800 ordini a 200 milioni per aereo. Il cliente di lancio ANA ne ha ordinati 55. Seppur ritardati dal sistema di outsourcing di Boeing verso un' ampia serie di subappaltatori, sono stati sviluppati due modelli. Il 787-8 pu\u00f2 trasportare tra i 210 e i 250 passeggeri ; il 787-9 ha una capacit\u00e0 di 250-290. Le compagnie aeree scelgono la disposizione dei posti a sedere che desiderano. Dopo l' arrivo a Tokyo il mese prossimo del 787, gi\u00e0 marchiato ANA, la compagnia aerea destiner\u00e0 il suo primo volo commerciale a un charter speciale da Tokyo a Hong Kong. \"Abbiamo in programma di utilizzare il 787 per espandere la nostra attivit\u00e0, in particolare le rotte internazionali \", spiega il vice presidente senior di ANA Mitsuo Morimoto. \"Prevediamo di incrementare il fatturato derivante dalle tratte internazionali in modo significativo e il 787 svolger\u00e0 un ruolo fondamentale \", aggiunge rimarcando la possibilit\u00e0 del 787 di compiere voli verso l' Europa o gli Stati Uniti. \"Stiamo realizzando la consegna del primo aereo, il primo 787 \"commenta entusiasta Scott Fancher, responsabile del progetto 787 e vice presidente di Boeing. \"Si tratta di un momento meraviglioso per chi ha lavorato sul programma da cinque, sei, sette anni qui in Boeing e per i nostri partner in tutto il mondo \". Boeing ammette la necessit\u00e0 di aumentare il ritmo di produzione da due aerei al mese a dieci, per poter soddisfare la domanda dei clienti. \"\u00c8 una sfida straordinaria, nessuno in precedenza ha mai costruito un aereo a fusoliera larga al ritmo di 10 al mese \"afferma lo scrittore John Ostrower.", "title": "Boeing rolls out first 787 Dreamliner to go into service.", "title_page": null, "title_rss": null, "url": null}