{"authors": [], "date_download": null, "date_modify": null, "date_publish": null, "description": "", "filename": "11716_Airbus_wins_Qatar_Airways_order.xml", "image_url": null, "language": "it", "localpath": null, "source_domain": "11716_Airbus_wins_Qatar_Airways_order", "text": "Airbus si aggiudica l' ordine di Qatar Airways per un valore di 15 miliardi di dollari 13 giugno 2005 Il costruttore aeronautico europeo Airbus ha ottenuto un ordinativo da parte di Qatar Airways per ben 60 dei suoi nuovi aerei A350 di medie dimensioni. L' ordine, stimato per un valore di 15 miliardi dollari, ha dato una spinta all' altrimenti deludente esposizione aeronautica di Parigi, che era stata dominata da una disputa per gli aiuti di stato tra Airbus e Boeing. Qatar Airways, che ha preferito l' Airbus A350 al Boeing 787, acquister\u00e0 inoltre 20 aerei 777 di Boeing, pi\u00f9 grandi, per 4,6 miliardi di dollari. Il Qatar ha un ordine precedente per 2 dei nuovi enormi A380 di Airbus che inizieranno a volare nel 2009 dall' aeroporto Heathrow di Londra. Nel 2004, Airbus ha venduto pi\u00f9 aerei di Boeing per la prima volta nella storia, scatenando dubbi sulla societ\u00e0 statunitense che sembra aver perso la presa sul mercato del trasporto aereo, un tempo apparentemente inespugnabile. Tuttavia fino a questo momento Boeing ha ricevuto molti pi\u00f9 ordini di Airbus nel 2005.", "title": "Airbus wins Qatar Airways order.", "title_page": null, "title_rss": null, "url": null}