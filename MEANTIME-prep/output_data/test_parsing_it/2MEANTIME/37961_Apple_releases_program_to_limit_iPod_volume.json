{"authors": [], "date_download": null, "date_modify": null, "date_publish": null, "description": "", "filename": "37961_Apple_releases_program_to_limit_iPod_volume.xml", "image_url": null, "language": "it", "localpath": null, "source_domain": "37961_Apple_releases_program_to_limit_iPod_volume", "text": "Apple rilascia il programma che limita il volume dell' iPod 5 aprile 2006 Apple ha rilasciato un' applicazione che limita il volume prodotto dai suoi lettori musicali portatili iPod. L' aggiornamento software, software iPod 1.1.1, funziona con l' iPod Nano e la versione Video. Apple ha lanciato il programma in risposta alle denunce che la accusavano di non aver adottato misure necessarie per prevenire la perdita dell' udito per gli utilizzatori di iPod. In California, \u00e8 stata depositata una class-action contro Apple nel mese di gennaio per le denunce di perdita dell' udito a seguito dell' utilizzo di iPod. Il vicepresidente di mondiale di Apple, responsabile del marketing per l' iPod, Greg Joswiak, ha spiegato che questa patch \u00e8 stata pensata per le persone che desiderano \"un' opzione facile da usare per impostare il proprio limite personale di volume. \"Il download \u00e8 gratuito. Il software dispone inoltre dell' opzione sicurezza minori per impedire ai bambini di modificare il volume. Gli iPod venduti in Francia sono gi\u00e0 con volume limitato, in quanto la legge vieta un suono pi\u00f9 forte di 100 decibel (dB). L' associazione americana American Speech Language Hearing Association ha pubblicato uno studio da cui risulta che la potenza di iPod (e lettori MP3) corrisponde a 120 dB, paragonabile ad un concerto dal vivo. Un colpo di pistola corrisponde a 140 dB.", "title": "Apple releases program to limit iPod volume.", "title_page": null, "title_rss": null, "url": null}