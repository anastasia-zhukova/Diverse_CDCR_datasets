{"authors": [], "date_download": null, "date_modify": null, "date_publish": null, "description": "", "filename": "195869_Apple_to_give_free_cases_refunds_to_iPhone_4_owners.xml", "image_url": null, "language": "it", "localpath": null, "source_domain": "195869_Apple_to_give_free_cases_refunds_to_iPhone_4_owners", "text": "Apple offre custodie gratuite come rimborso per i proprietari di iPhone 4 17 luglio 2010 Apple Inc. ha annunciato venerd\u00ec che offrir\u00e0 ai proprietari del suo nuovo iPhone 4 una custodia gratuita, in risposta ai crescenti timori sul posizionamento dell' antenna del dispositivo. L' antenna dell' iPhone 4, in pratica una striscia metallica che avvolge il lato del dispositivo, \u00e8 stata identificata come responsabile di cadute di linea, se posizionata in un determinato modo. L' annuncio \u00e8 giunto nel corso di una conferenza stampa di Apple, evento raro, tenutasi venerd\u00ec mattina. Durante la conferenza, il CEO della societ\u00e0 Steve Jobs ha cercato di affrontare le segnalazioni avanzate sia dai consumatori sia dai media in merito ai problemi di ricezione del segnale relativi al posizionamento dell' antenna del telefono. Anzich\u00e9 richiamare i dispositivi oppure offrire una soluzione hardware, Jobs ieri ha annunciato che Apple offrir\u00e0 una custodia gratuita a chiunque abbia acquistato un iPhone 4. Le custodie in gomma, o \"paraurti \", si avvolgono intorno al lato dell' iPhone e riducono i problemi di ricezione, a quanto si \u00e8 riscontrato. Le custodie paraurti di Apple al prezzo di listino di 29 $ prima della conferenza stampa saranno disponibili gratuitamente per chiunque possieda un iPhone 4 fino al 30 settembre. Jobs inoltre ha aggiunto che verr\u00e0 offerto un rimborso completo a chi avesse gi\u00e0 acquistato l' accessorio. Ai clienti ancora insoddisfatti dell' iPhone 4, Jobs ha garantito persino la possibilit\u00e0 di restituzione del telefono con rimborso. Jobs ammette che \"una piccolissima percentuale di utenti \"abbia sperimentato problemi di antenna, ma nega l' esistenza di un \"Antennagate \", sostenendo che problemi analoghi affliggono tutti i telefoni cellulari e che il caso iPhone \"\u00e8 stato talmente ingigantito a dismisura da risultare incredibile \". Ha presentato filmati che dimostrano cali di potenza del segnale anche per altri smartphone, quando tenuti in un determinato modo, per contribuire a corroborare la sua tesi. Secondo le statistiche aziendali, circa un cliente di iPhone 4 su 200 ha chiamato AppleCare per lamentarsi dell' antenna. La percentuale di restituzione per l' iPhone 4 \u00e8 circa di un terzo rispetto a quella per l' iPhone 3GS. Tuttavia, Jobs ha ammesso che la percentuale di cadute di linea per iPhone 4 \u00e8 risultata leggermente superiore alla percentuale di chiamate cadute per il 3GS. Jobs attribuisce il piccolo aumento ai pochi utenti dell' iPhone 4 che hanno avvolto in custodie i propri dispositivi. In risposta alle critiche che accusavano Apple di non aver affrontato il problema di ricezione con sufficiente rapidit\u00e0, Jobs ha spiegato che l' iPhone 4 era uscito da soli 22 giorni e che la societ\u00e0 non avrebbe potuto risolvere il problema pi\u00f9 velocemente. La conferenza stampa \u00e8 intervenuta pochi giorni dopo il rifiuto da parte di Consumer Reports di assegnare la valutazione \"consigliato \"al nuovissimo telefono di Apple, a causa del posizionamento dell' antenna. Il gruppo ha riferito che la mossa di Apple di offrire gratuitamente le custodie rappresenta un buon primo passo, ma non \u00e8 sufficientemente definitivo per ottenere un punteggio pi\u00f9 alto. In precedenza, il 24 giugno, Apple aveva dato ai clienti entrambe le possibilit\u00e0, sia di tenere il telefono senza coprire l' antenna, sia di usare una custodia. La cosiddetta \"death grip \"( presa mortale), tuttavia, per altri telefoni non ha rappresentato un problema cos\u00ec grande come per iPhone 4, secondo Mike Gikas di Consumer Reports. Il 2 luglio, Apple ha ricondotto il problema a un bug software, rimasto nascosto per molto tempo, relativo alla formula per il calcolo della potenza del segnale. \u00c8 stato rilasciato un aggiornamento iOS gioved\u00ec con un metodo aggiornato e pi\u00f9 preciso per calcolare la visualizzazione del numero di barre del segnale cellulare, ma che in realt\u00e0 non impedisce la perdita di segnale derivante dalla copertura dell' antenna.", "title": "Apple to give free cases refunds to iPhone 4 owners.", "title_page": null, "title_rss": null, "url": null}