{"authors": [], "date_download": null, "date_modify": null, "date_publish": null, "description": "", "filename": "199629_Apple_executive_leaves_company_after_iPhone_4_antenna_issues.xml", "image_url": null, "language": "it", "localpath": null, "source_domain": "199629_Apple_executive_leaves_company_after_iPhone_4_antenna_issues", "text": "Dirigente Apple lascia l' azienda dopo i problemi all' antenna dell' iPhone 4 9 agosto 2010 Mark Papermaster, ex dirigente Apple Inc. sovrintendente all' ingegneria hardware per la societ\u00e0 dell' iPhone, ha rassegnato le dimissioni dal suo incarico. La mossa \u00e8 arrivata dopo le critiche ricevute da Apple il mese scorso per il posizionamento dell' antenna sul suo modello di iPhone pi\u00f9 recente, l' iPhone 4. Apple ha confermato l' uscita di Papermaster, 49 anni, dalla societ\u00e0, ma non ha specificato se vi sia stato costretto o se abbia agito di sua volont\u00e0. Papermaster non ha rilasciato commenti sulla situazione. Secondo il New York Times, che per primo ha dato la notizia della partenza di Papermaster, un individuo anonimo \"con una conoscenza diretta della situazione \"ha affermato che l' ex dirigente \u00e8 stato destituito in seguito a vari problemi hardware, alcuni dei quali correlati all' iPod Touch. Quando il CEO di Apple Steve Jobs ha presentato iPhone 4, ha elogiato la progettazione dell' antenna del dispositivo. Tuttavia, molti consumatori hanno riferito che, quando si tiene il telefono in una certa posizione, la ricezione diminuisce e talvolta causa cadute di linea. La risposta di Apple al problema, soprannominato \"Antennagate \"dai media, \u00e8 stata inizialmente un invito a tenere il telefono in una posizione diversa. In seguito \u00e8 stato poi riscontrato un problema tecnico relativo al software che causava un' errata visualizzazione della potenza del segnale sul dispositivo. In una conferenza stampa il 16 luglio Jobs ha promesso a tutti gli acquirenti dell' iPhone 4 una custodia gratuita, o \"paraurti \", che riduce il problema del segnale. Citando persone a diretto contatto con la situazione, il Wall Street Journal ha riferito che Papermaster \u00e8 stato spinto a uscire a causa di un' incompatibilit\u00e0 con la cultura aziendale di Apple. Le fonti hanno affermato che Papermaster non era integrato nell' ambiente n\u00e9 abituato alla politica aziendale e non possedeva la creativit\u00e0 richiesta dall' azienda. Affermano anche che \u00e8 stato Jobs, non Papermaster, a prendere la decisione di procedere con lo sviluppo dell' iPhone 4, nonostante l' azienda fosse a conoscenza dei potenziali problemi di segnale derivanti dal posizionamento dell' antenna gi\u00e0 da un anno fa. L' incarico di Papermaster sar\u00e0 coperto da Bob Mansfield, vice presidente senior di Apple per l' ingegneria Macintosh. Mansfield, gi\u00e0 coinvolto nello sviluppo iPhone, ha supervisionato l' ingegneria del processore e dello schermo. Papermaster era in Apple da novembre 2008, ma un giudice federale degli Stati Uniti gli ha impedito di lavorare fino ad aprile 2009. In precedenza aveva rivestito un ruolo di rilievo in IBM, dove avea lavorato per 25 anni. IBM ha citato in giudizio Papermaster nel tentativo di impedirgli l' ingresso in Apple, ma \u00e8 stato raggiunto un accordo a seguito della testimonianza in cui il dirigente ha dichiarato di non aver divulgato a Apple segreti aziendali di IBM.", "title": "Apple executive leaves company after iPhone 4 antenna issues.", "title_page": null, "title_rss": null, "url": null}