{"authors": [], "date_download": null, "date_modify": null, "date_publish": null, "description": "", "filename": "40203_Apple_Corps_loses_court_case_against_Apple_Computer.xml", "image_url": null, "language": "it", "localpath": null, "source_domain": "40203_Apple_Corps_loses_court_case_against_Apple_Computer", "text": "Apple Corps perde la causa contro Apple Computer 8 maggio 2006 Apple Corps, l' etichetta discografica fondata dai Beatles, ha perso oggi la causa indetta contro Apple Computer, presso la Corte Suprema. Apple Corps sosteneva che l' iTunes Music Store costituiva una violazione dell' accordo del 1991 raggiunto tra le due parti. L' accordo del 1991 prevedeva che Apple Computer non vendesse musica con il marchio della mela. Il giudice Anthony Mann ha concordato con la difesa di Apple Computer, secondo la quale l' iTunes Music Store \u00e8 registrato sotto un marchio, mentre la musica che vende non lo \u00e8 : \"In conclusione affermo che l' uso del logo Apple.. . non denota una correlazione rilevante con il lavoro creativo. \"Nel corso della causa, Apple Corps ha mostrato al giudice l' occorrenza con cui il logo Apple Computer viene visualizzato durante un normale download. Il brano acquistato durante la dimostrazione era Le Freak di Chic. Dopo la chiusura della causa, il CEO di Apple Computer, Steve Jobs, ha esteso un invito alla casa discografica : \"Abbiamo sempre amato i Beatles e speriamo ora di poter lavorare insieme per presentarli anche su iTunes Music Store \". Apple Corps ha deciso di presentare ricorso alla Corte d' Appello. Riguardo a Apple Corps, il direttore Neil Aspinall ha affermato \"Con grande rispetto per il giudice del processo, riteniamo che sia giunto alla conclusione sbagliata. \"", "title": "Apple Corps loses court case against Apple Computer.", "title_page": null, "title_rss": null, "url": null}