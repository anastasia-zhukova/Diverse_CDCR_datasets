{"authors": [], "date_download": null, "date_modify": null, "date_publish": null, "description": "", "filename": "89284_Apple_to_lower_UK_iTunes_prices.xml", "image_url": null, "language": "it", "localpath": null, "source_domain": "89284_Apple_to_lower_UK_iTunes_prices", "text": "Apple abbasser\u00e0 i prezzi di iTunes in UK 9 gennaio 2008 La Commissione europea ha costretto Apple Inc. ad abbassare i prezzi dei contenuti multimediali presenti sul suo iTunes store del Regno Unito, il negozio di media online di Apple. Il cambiamento di politica verr\u00e0 realizzato entro i prossimi sei mesi, come Apple ha annunciato questa mattina. Apple \u00e8 il produttore di iPod, il riproduttore MP3 pi\u00f9 venduto al mondo, e ha lanciato iTunes Music Store, un negozio di musica on-line, il 28 aprile 2003. Il negozio \u00e8 stato rinominato iTunes Store nel 2006, quando Apple ha iniziato a vendere altri contenuti multimediali oltre alla musica, come film lungometraggi. Dal suo lancio, il negozio ha venduto pi\u00f9 di 3 miliardi di canzoni. Attualmente i brani sono venduti a 0,79 \u00a3 per canzone e a 7,99 \u00a3 per album, prezzi che subiranno una riduzione media, dopo il taglio, a 0,74 \u00a3 e 7,48 \u00a3 per allinearsi ai prezzi applicati nell' Unione Europea di 0,99 \u20ac e 9,99 \u20ac, secondo Times Online. Il calo dei prezzi fa seguito a un' inchiesta della Commissione europea sugli addebiti di Apple ai clienti del Regno Unito, superiori fino al 10 % a quanto applicato in altri Paesi dell' UE. Secondo The Register, Apple richieder\u00e0 alle etichette discografiche di abbassare a loro volta i prezzi praticati nel Regno Unito, a seguito di questo taglio forzato. La Commissione europea ha accolto con favore l' annuncio di Apple e in risposta alla notizia, il commissario europeo per la Concorrenza Neelie Kroes ha dichiarato : \"La Commissione \u00e8 estremamente favorevole a soluzioni che consentano ai consumatori di beneficiare di un' autentico mercato unico per i download musicali. \"", "title": "Apple to lower UK iTunes prices.", "title_page": null, "title_rss": null, "url": null}