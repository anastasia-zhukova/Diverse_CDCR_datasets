{"authors": [], "date_download": null, "date_modify": null, "date_publish": null, "description": "", "filename": "287096_Apple_Inc._co-founder_Steve_Jobs_dies_aged_56.xml", "image_url": null, "language": "it", "localpath": null, "source_domain": "287096_Apple_Inc", "text": "Steve Jobs, cofondatore di Apple Inc., muore all' et\u00e0 di 56 anni 6 ottobre 2011 Il cofondatore ed ex amministratore delegato di Apple Inc. Steve Jobs \u00e8 morto ieri all' et\u00e0 di 56 anni, come annuncia il sito web della societ\u00e0. Il 24 agosto, Jobs si era dimesso dalla carica di amministratore delegato. Dal 2004 combatteva contro un cancro al pancreas. Jobs, nato a San Francisco il 24 febbraio 1955, ha fondato la societ\u00e0 tecnologica di maggior valore al mondo, con un valore di mercato di 348,8 miliardi dollari. Apple ha visto la luce nel 1976 e nel 1984 \u00e8 stato rilasciato al pubblico il primo personal computer Macintosh. Un anno dopo Jobs fu licenziato dalla societ\u00e0 e fond\u00f2 NeXT. Nel 1986 ha acquisito la Pixar, a sua volta acquisita da The Walt Disney Company nel 2005. Nel 1996, a seguito dell' acquisto di NeXT da parte di Apple Computer, Jobs ritorn\u00f2 in Apple e subito dopo riassunse il ruolo di amministratore delegato. Nel 1998 Apple presenta il personal computer iMac, nel 2001 il lettore musicale iPod e l' anno successivo rilascia il sistema operativo Mac OS X. Il 2007 \u00e8 stato l' anno degli smartphone iPhone, quindi il computer tablet iPad nel 2010. Una dichiarazione sul sito web di Apple, la cui homepage attualmente mostra una fotografia in bianco e nero e il testo \"Steve Jobs 1955-2011 \", afferma : \"Apple ha perso un genio visionario e creativo, il mondo ha perso uno straordinario essere umano. Quelli di noi che hanno avuto la fortuna di conoscere Steve e di lavorare con lui hanno perso un caro amico e un mentore ispiratore. Steve lascia un' azienda che solo lui avrebbe potuto costruire e il suo spirito costituir\u00e0 per sempre il fondamento di Apple \". Il presidente degli Stati Uniti Barack Obama ha dichiarato \"Steve \u00e8 stato tra i pi\u00f9 grandi innovatori americani : abbastanza coraggioso da pensare in modo diverso, tanto audace da credere di poter cambiare il mondo e dotato del talento sufficiente per farlo \". L' ex CEO di Microsoft Bill Gates ha commentato la morte di Jobs con una dichiarazione sul proprio blog : \"Raramente il mondo vede qualcuno dotato dell' impatto profondo di cui era capace Steve, i cui effetti si faranno sentire per molte generazioni a venire.. .. Steve mi mancher\u00e0 immensamente \". L' attuale CEO di Microsoft Steve Ballmer a sua volta ha espresso il cordoglio per la scomparsa di Jobs, descrivendolo come \"uno dei fondatori del nostro settore e un vero visionario \".", "title": "Apple Inc.", "title_page": null, "title_rss": null, "url": null}