{"authors": [], "date_download": null, "date_modify": null, "date_publish": null, "description": "", "filename": "43503_Apple_plans_to_sell_movies_on_iTunes.xml", "image_url": null, "language": "it", "localpath": null, "source_domain": "43503_Apple_plans_to_sell_movies_on_iTunes", "text": "Apple prevede la vendita di film su iTunes 20 giugno 2006 Apple Computer sta progettando di vendere film lungometraggi da scaricare su iTunes Music Store. Il negozio attualmente vende brani musicali digitali, e pi\u00f9 di recente ha iniziato a vendere episodi TV.I dirigenti di Apple sono impegnati in trattative con gli studios cinematografici per concludere l' accordo e definire le strutture tariffarie. Il costo previsto per un film in vendita ammonta a circa 9,99 dollari, anche se alcuni studios riferiscono di voler stabilire un prezzo pi\u00f9 alto. iTunes attualmente \u00e8 il pi\u00f9 grande rivenditore online di musica digitale, con il suo software strettamente integrato con la famosa linea di prodotti iPod. Le versioni pi\u00f9 recenti di iPod sono dotate di uno schermo a colori adatto alla visualizzazione dei video, pertanto i clienti possono guardare i film sui dispositivi, ma ancora non \u00e8 chiara la percentuale di risposta delle persone a tale servizio. Il CEO di Apple, Steve Jobs, \u00e8 anche il maggiore azionista singolo di Disney, che ora detiene anche lo studio di animazione Pixar, ma potrebbe finire per giocare un ruolo ancora pi\u00f9 incisivo all' interno dell' industria cinematografica, se iTunes diventa il distributore online principale. Un film lungometraggio per la TV, \"High School Musical \"prodotto da Disney, \u00e8 gi\u00e0 disponibile su iTunes, a dimostrazione del gi\u00e0 attuale funzionamento dell' infrastruttura tecnica.", "title": "Apple plans to sell movies on iTunes.", "title_page": null, "title_rss": null, "url": null}