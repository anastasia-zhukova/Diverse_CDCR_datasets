{"authors": [], "date_download": null, "date_modify": null, "date_publish": null, "description": "", "filename": "21302_Apple_unveils_iPod_nano.xml", "image_url": null, "language": "it", "localpath": null, "source_domain": "21302_Apple_unveils_iPod_nano", "text": "Apple presenta l' iPod nano 7 settembre 2005 Apple ha presentato oggi l' ultimo arrivato della sua linea di iPod : l' iPod nano. L' annuncio \u00e8 arrivato oggi, a uno speciale evento musicale ospitato da Apple, tenutosi al Moscone West Convention Center di San Francisco. L' iPod Nano \u00e8 disponibile in due colori, bianco e nero e in due formati, da 2GB e 4GB, con una capacit\u00e0 di memorizzazione di 500 e 1.000 canzoni e coster\u00e0 rispettivamente 199 $ e 249 $. L' iPod nano \u00e8 il secondo modello della famiglia iPod a utilizzare la memoria flash, dopo l' introduzione di Shuffle avvenuta nel mese di gennaio. L' iPod nano sostituisce l' analogo iPod Mini nella famiglia iPod. La capacit\u00e0 massima dell' iPod nano \u00e8 inferiore di 2 GB rispetto all' ultima versione di iPod Mini, che offriva 6 GB per lo stesso prezzo di 249 dollari. Apple inoltre ha annunciato il Motorola ROKR E1, un telefono cellulare compatibile con iTunes, che sar\u00e0 disponibile in esclusiva presso Cingular Wireless negli Stati Uniti, Virgin nel Regno Unito. Il ROKR dispone di uno schermo a colori per la visualizzazione di album artistici e presenta altoparlanti stereo integrati, nonch\u00e9 cuffie stereo che funzionano anche come cuffie per cellulare con microfono. Gli utenti possono utilizzare il riempimento automatico casuale oppure riempire manualmente il telefono cellulare con playlist di musica, audiolibri e podcast dalla propria libreria di iTunes tramite connessione USB 1.1. Il Motorola ROKR mette automaticamente in pausa la musica durante la ricezione di una chiamata e offre la possibilit\u00e0 di ascoltare musica durante la composizione dei messaggi o quando viene scattata una foto. Coster\u00e0 250 dollari, associato a un contratto di servizio cellulare di due anni. Durante l' evento, \u00e8 stata annunciata inoltre una nuova versione di iTunes, la versione 5. Oltre al look rinnovato dispone di una randomizzazione personalizzabile, una ricerca migliorata per la Library e il Music Store e maggiori protezioni per bambini su canzoni con testi os\u00e9 in iTunes Music Store, nonch\u00e9 sul contenuto dei podcast.", "title": "Apple unveils iPod nano.", "title_page": null, "title_rss": null, "url": null}