{"authors": [], "date_download": null, "date_modify": null, "date_publish": null, "description": "", "filename": "58383_Cisco_sues_Apple_for_iPhone_trademark.xml", "image_url": null, "language": "it", "localpath": null, "source_domain": "58383_Cisco_sues_Apple_for_iPhone_trademark", "text": "Cisco fa causa ad Apple per il marchio di fabbrica iPhone 12 gennaio 2007 L' iPhone ha appena fatto il suo ingresso come prototipo e gi\u00e0 non mancano le polemiche. La controversia si dibatte tra il produttore di iPhone, Apple Inc. (che \u00e8 stato consultato mercoled\u00ec per la prima volta) e Cisco, un leader nei sistemi di reti e comunicazione, con sede a San Jose. La societ\u00e0 sostiene di possedere il marchio di fabbrica dell' iPhone, e inoltre, di vendere dispositivi con lo stesso marchio tramite una delle sue divisioni. Sono queste le motivazioni per cui Cisco ha intrapreso un' azione legale contro Apple Inc., affinch\u00e9 quest' ultima interrompa le vendite del dispositivo. Cisco dichiara di aver ricevuto il marchio nel 2000, anno in cui la societ\u00e0 ha acquisito Infogear Technology Corp., fondata nel 1996. Il vice presidente e consigliere generale della societ\u00e0, Mark Chandler, ha spiegato che l' azione non mira a mettere in dubbio l' entusiasmo per la nuova creazione di Apple, ma a impedire l' utilizzo di un marchio commerciale che appartiene a Cisco. L' iPhone sviluppato da Cisco \u00e8 un dispositivo che consente agli utenti di effettuare telefonate mediante protocollo voce su Internet (voice over Internet protocol o VoIP).", "title": "Cisco sues Apple for iPhone trademark.", "title_page": null, "title_rss": null, "url": null}