{"authors": [], "date_download": null, "date_modify": null, "date_publish": null, "description": "", "filename": "58772_Apple_Inc._doubled_its_profits.xml", "image_url": null, "language": "it", "localpath": null, "source_domain": "58772_Apple_Inc", "text": "Apple Inc. raddoppia i suoi profitti 18 gennaio 2007 L' azienda informatica statunitense Apple ha raggiunto il 78 per cento di aumento dei suoi profitti nel corso dell' ultimo trimestre, che si \u00e8 concluso il 30 dicembre 2006. Questo fatto si spiega con la grande richiesta di cui godono i lettori di musica digitale iPod di Apple durante il periodo delle vendite di Natale e Capodanno. Come risultato dell' ottimo andamento delle vendite natalizie, il primissimo inizio dell' esercizio finanziario ha festeggiato un doppio aumento delle vendite di Apple rispetto al profitto di 565 milioni di dollari, totalizzato nello stesso periodo dello scorso anno. La societ\u00e0 ha realizzato il record di 1 miliardo di dollari. Il fatturato annuo complessivo della societ\u00e0 ha raggiunto i 7,1 miliardi dollari nel 2006, con un notevole aumento rispetto ai 5,8 miliardi dollari del 2005. L' incremento del fatturato della societ\u00e0 in parte \u00e8 motivato dal fatto che i computer portatili prodotti da Apple si trovano ai vertici delle classifiche di vendita. Neppure gli esperti di Wall Street avevano previsto simili risultati notevoli per la Apple computer. I risultati di Apple si sono rivelati ampiamente superiori alle aspettative di mercato. Il suo utile netto \u00e8 pari a 1,14 dollari per azione, mentre le stime di Wall Street ammontavano solo a 77 centesimi. Nel corso del primo trimestre dell' esercizio, Apple Inc. ha venduto pi\u00f9 di 21 milioni di lettori iPod e circa 1,6 milioni di computer, con aumenti rispettivamente del 28 % e del 50 % in confronto all' anno precedente. Appena i risultati sono stati annunciati alla borsa di New York, le azioni della societ\u00e0 informatica statunitense sono salite del 5 per cento. Va ricordato che il capitale sociale di Apple Inc \u00e8 triplicato nel 2004, raddoppiato nel 2005 ed \u00e8 aumentato del 16 per cento nel 2006. La continua crescita si deve anche al notevole volume di vendita dei suoi iPod e computer. La scorsa settimana la societ\u00e0 ha presentato l' iPhone.", "title": "Apple Inc.", "title_page": null, "title_rss": null, "url": null}