{"authors": [], "date_download": null, "date_modify": null, "date_publish": null, "description": "", "filename": "279494_Apple_executive_Steve_Jobs_resigns.xml", "image_url": null, "language": "it", "localpath": null, "source_domain": "279494_Apple_executive_Steve_Jobs_resigns", "text": "L' amministratore delegato di Apple Steve Jobs si dimette 25 agosto 2011 Steve Jobs, fondatore di Apple, ha deciso di dimettersi dal suo incarico di amministratore delegato della societ\u00e0. L' ex direttore operativo Tim Cook ricoprir\u00e0 il ruolo di amministratore delegato in sostituzione di Jobs. Jobs ha rassegnato le dimissioni da CEO con una lettera rivolta al consiglio di amministrazione di Apple, dichiarando : \"Ho sempre detto che se mai fosse venuto un giorno in cui non sarei pi\u00f9 riuscito a rispondere ai miei doveri e alle aspettative in qualit\u00e0 di CEO di Apple, sarei stato il primo a farvelo sapere. Purtroppo, quel giorno \u00e8 arrivato \". In quella stessa lettera, Jobs ha espresso il desiderio di rimanere in carica come presidente del consiglio di amministrazione. Steve Jobs combatte il cancro al pancreas dal 2004 ed \u00e8 stato in congedo medico da gennaio di quest' anno. Questo \u00e8 stato il terzo periodo di congedo medico di Jobs. Ha fatto una breve comparsa a marzo e giugno per la presentazione di iPad 2 e iCloud, un servizio online di cloud computing. Nella sua lettera di dimissioni, Jobs ha lasciato questo addio : \"In Apple ho incontrato alcuni dei migliori amici della mia vita e vi ringrazio tutti per i molti anni di lavoro insieme \". Tim Cook \u00e8 stato raccomandato personalmente da Jobs per assumere il ruolo di amministratore delegato e ha svolto l' incarico di amministratore temporaneo dall' inizio del congedo medico di Jobs. Prima del suo incarico in Apple, Cook ha ricoperto incarichi presso IBM e Compaq. \u00c8 noto per la sua attitudine a tenersi lontano dai riflettori. Grazie alla sua revisione operativa, gli \u00e8 stato attribuito il merito del successo di iPad e MacBook Air. Inoltre ha sostituito Steve Jobs mentre l' amministratore delegato si sottoponeva a un intervento chirurgico di trapianto di fegato. Ha ricevuto 59 milioni di dollari per le sue prestazioni in tale posizione. L' analista Charles Golvin prevede che l' effetto delle dimissioni sulle prestazioni di Apple non si far\u00e0 sentire ancora per un anno e mezzo o due. Molti dei nuovi prodotti sono gi\u00e0 in fase di sviluppo e Jobs continuer\u00e0 a guidare la societ\u00e0 dalla sua posizione di presidente del consiglio. Art Levinson, presidente di Genentech e membro del consiglio di amministrazione, aggiunge \"Steve continuer\u00e0 a servire Apple con le sue intuizioni uniche, la creativit\u00e0 e l' ispirazione \". Un punto di vista diverso \u00e8 proposto da Charles O' Reilly, un esperto di management presso la Stanford University, che ha commentato : \"Le grandi aziende raramente passano da un successo all' altro \". Richard Doherty attribuisce il successo di Steve Jobs alla capacit\u00e0 di attendere il raggiungimento di un livello di perfezione per il prodotto. Infatti dichiara : \"Moltissimi prodotti avrebbero potuto essere immessi prima sul mercato, ma lui voleva di meglio \". In seguito alla rivelazione, le azioni di Apple (AAPL) sono scese di 19,37 dollari nel mercato serale, con un calo superiore al 5 %. Dall' apertura dei mercati, le azioni di Apple sono salite a 373,72 dollari, con un calo di soli 2,46 $ dalla chiusura di mercoled\u00ec.", "title": "Apple executive Steve Jobs resigns.", "title_page": null, "title_rss": null, "url": null}