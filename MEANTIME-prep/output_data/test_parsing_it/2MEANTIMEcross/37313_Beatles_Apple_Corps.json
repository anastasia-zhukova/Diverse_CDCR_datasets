{"authors": [], "date_download": null, "date_modify": null, "date_publish": null, "description": "", "filename": "37313_Beatles_Apple_Corps.xml", "image_url": null, "language": "it", "localpath": null, "source_domain": "37313_Beatles_Apple_Corps", "text": "Apple Corps dei Beatles intenta causa contro Apple Computer 28 marzo 2006 Apple Corps dei Beatles ha citato in giudizio Apple Computer, produttrice di computer ed elettronica, presso un tribunale di Londra questa settimana, la terza causa in una lunga disputa di marchi tra le due societ\u00e0. Apple Corps sostiene che iTunes Music Store di Apple Computer violi un accordo raggiunto tra le due societ\u00e0 nel 1991, che diffidava Apple Computer dall' apporre il marchio \"Apple \"in determinati utilizzi nel settore musicale. L' inizio del processo \u00e8 previsto per mercoled\u00ec presso la Royal Courts of Justice, ubicata nel centro di Londra. Il presidente della corte Martin Mann ha dichiarato di possedere un lettore di musica portatile iPod, prodotto da Apple Computer e commercializzato accanto a iTunes Music Store. Apple Corps in precedenza ha citato in giudizio Apple Computer due volte per l' utilizzo del nome \"Apple \". La prima causa si \u00e8 conclusa in via stragiudiziale nel 1981, con un' ammenda da 80.000 dollari per il giovane produttore di computer e l' impegno a tenersi fuori dal business della musica. Alla fine del 1980 Apple Computer ha dotato i propri computer Macintosh della possibilit\u00e0 di registrazione audio, inducendo Apple Corps a intentare nuovamente causa nel 1989. La risoluzione della causa arriva nel 1991, anche in via stragiudiziale, con il pagamento da parte di Apple di 26,5 milioni dollari. La transazione comprendeva un accordo pi\u00f9 specifico sui confini tra i due marchi : ad Apple Computer \u00e8 stato consentito l' utilizzo del proprio nome per commercializzare \"merci o servizi.. . utilizzati per riprodurre, eseguire, suonare o fornire in altro modo tali contenuti [musicali] \"ma ha il divieto di distribuire musica su supporto fisico, come CD o cassetta. L' ultima causa di Apple Corps, presentata a settembre 2003, \u00e8 motivata dalla presunta violazione dell' accordo del 1991 da parte della societ\u00e0 di computer, con il suo iTunes Music Store, che vende musica digitale scaricabile sui personal computer. Una dichiarazione di Apple Computer precisa che \"Apple e Apple Corps stanno seguendo interpretazioni differenti di tale accordo ed \u00e8 necessario l' intervento di un giudice per risolvere la controversia \". Alcuni osservatori hanno suggerito che il testo dell' accordo del 1991, che non vieta esplicitamente la distribuzione di musica digitale, potrebbe risultare a vantaggio di Apple Computer. Una causa analoga \u00e8 stata presentata simultaneamente in California, patria di Apple Computer, ma il 21 settembre 2004 le parti hanno concordato di attendere la sentenza emessa dal tribunale del Regno Unito. Le canzoni dei Beatles non sono state concesse in licenza per il download digitale su alcuno dei servizi musicali online. Apple Corps fu fondata dai Beatles nel 1968. Apple Computer \u00e8 stata fondata da Steve Jobs e Steve Wozniak nel 1976 e ha lanciato iTunes Music Store nel 2003.", "title": "Beatles Apple Corps.", "title_page": null, "title_rss": null, "url": null}