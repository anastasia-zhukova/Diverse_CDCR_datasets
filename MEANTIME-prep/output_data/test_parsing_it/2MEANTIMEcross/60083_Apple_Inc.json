{"authors": [], "date_download": null, "date_modify": null, "date_publish": null, "description": "", "filename": "60083_Apple_Inc._Apple_Corps_resolve_trademark_dispute.xml", "image_url": null, "language": "it", "localpath": null, "source_domain": "60083_Apple_Inc", "text": "Apple Inc. e Apple Corps risolvono la controversia sul marchio commerciale 6 febbraio 2007 Apple Inc. ha annunciato luned\u00ec la risoluzione del contenzioso pluridecennale sul marchio commerciale con la casa discografica dei Beatles, Apple Corps. Secondo tale nuovo accordo, Apple Inc. sar\u00e0 proprietaria di tutti i marchi Apple e ne conceder\u00e0 alcuni su licenza ad Apple Corps, inoltre continuer\u00e0 ad utilizzare la propria denominazione e il proprio logo sul suo servizio di musica iTunes. Questa nuova composizione amichevole sostituisce l' accordo del 1991 tra le due parti, che stabiliva il contesto di possibile utilizzo del marchio di fabbrica di Apple per le due societ\u00e0. \"Amiamo i Beatles ed \u00e8 stato doloroso essere in disaccordo con loro per questa vicenda dei marchi \", ha dichiarato il CEO di Apple Inc. Steve Jobs. \"Sono soddisfatto della conclusione positiva della faccenda, in un modo che dovrebbe escludere ulteriori possibili motivi di disaccordo in futuro. \"\" I prossimi anni promettono momenti molto eccitanti per noi \", ha rivelato Neil Aspinall, dirigente di Apple Corps. \"Auguriamo a Apple Inc. ogni successo e confidiamo in lunghi anni di cooperazione pacifica. \"Non \u00e8 stato reso noto se il catalogo musicale dei Beatles costituisse parte della trattativa.", "title": "Apple Inc.", "title_page": null, "title_rss": null, "url": null}