{"authors": [], "date_download": null, "date_modify": null, "date_publish": null, "description": "", "filename": "78899_Apple_announces_new_iPod_range.xml", "image_url": null, "language": "it", "localpath": null, "source_domain": "78899_Apple_announces_new_iPod_range", "text": "Apple annuncia la nuova gamma di iPod 5 settembre 2007 Apple ha rilasciato diversi restyling della sua famosa gamma iPod. Oltre agli iPod Classic, Nano e Shuffle, ha annunciato il nuovo iPod touch, un lettore multimediale che riproduce le funzionalit\u00e0 touch-screen dell' iPhone. La nuova versione dell' iPod Classic dispone di uno spazio di memoria superiore, capace di memorizzare fino a 160 GB o 40.000 canzoni ed \u00e8 caratterizzata da un nuovo design interamente in metallo. L' iPod nano \u00e8 ora pi\u00f9 piccolo e squadrato, e aggiunge alle sue caratteristiche la riproduzione video per la prima volta. Il modello da 4GB \u00e8 pi\u00f9 conveniente rispetto al suo predecessore a (149 dollari / 99 sterline), mentre l'8GB \u00e8 disponibile in cinque colori a 199 dollari / 129 sterline. L' iPod Shuffle \u00e8 identico al modello precedente nel design, ma ora \u00e8 disponibile in una nuova gamma di cinque colori, allo stesso prezzo di 79dollari / 49 sterline. L' iPod touch dispone inoltre di tecnologia wi-fi integrata, che consente agli utenti di accedere a Internet e scaricare musica sul proprio dispositivo da iTunes, lo store online leader di mercato di Apple. Starbucks ha annunciato che offrir\u00e0 connessione wi-fi gratuita a tutti gli utenti di iPod touch nei suoi caff\u00e8. Il layout dello schermo, simile a quello dell' iPhone, offre accesso a musica, video, foto e all' iTunes store. Al momento sono due i modelli disponibili, da 8 GB e 16 GB di capacit\u00e0 di memoria. Il CEO di Apple, Steve Jobs, ha rivelato inoltre che il prezzo dell' iPhone di Apple, in vendita attualmente solo negli Stati Uniti, sar\u00e0 tagliato a 399 dollari, con una riduzione di 200 dollari. Ha descritto la nuova gamma di iPod come \"una delle sette meraviglie del mondo \".", "title": "Apple announces new iPod range.", "title_page": null, "title_rss": null, "url": null}