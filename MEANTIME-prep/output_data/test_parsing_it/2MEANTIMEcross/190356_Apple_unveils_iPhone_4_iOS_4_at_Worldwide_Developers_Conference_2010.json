{"authors": [], "date_download": null, "date_modify": null, "date_publish": null, "description": "", "filename": "190356_Apple_unveils_iPhone_4_iOS_4_at_Worldwide_Developers_Conference_2010.xml", "image_url": null, "language": "it", "localpath": null, "source_domain": "190356_Apple_unveils_iPhone_4_iOS_4_at_Worldwide_Developers_Conference_2010", "text": "Apple presenta iPhone 4, iOS 4 alla Worldwide Developers Conference 2010 8 giugno 2010 Ieri, alla Worldwide Developers Conference (WWDC) Apple di quest' anno, il CEO della societ\u00e0 Steve Jobs ha presentato l' iPhone 4, con il nuovo sistema operativo iOS 4 per i dispositivi mobili di Apple. L' annuncio era stato tanto atteso, ma non ha rappresentato una grande sorpresa. Nel mese di aprile, il blog di tecnologia Gizmodo ha ottenuto un prototipo del nuovo telefono e ha pubblicato i dettagli online. Durante la presentazione di iPhone 4, in occasione della conferenza annuale, Jobs ha iniziato il discorso accennando all' incidente, scherzando : \"Interrompetemi se l' avete gi\u00e0 visto \". Il nuovo iPhone \u00e8 stato elogiato da Jobs come \"il pi\u00f9 grande salto che abbiamo spiccato dall' uscita del primo iPhone \". Con soli 9,3 millimetri (0,37 pollici) di spessore, che lo rendono \"il pi\u00f9 sottile smartphone sul pianeta \", \u00e8 stata ottenuta una riduzione del 24 per cento rispetto al modello precedente di Apple, l' iPhone 3GS. Strutturalmente, iPhone 4 dispone di un nuovo telaio in acciaio inox, che funge da antenna, presumibilmente aumentando le sue capacit\u00e0 di ricezione del segnale e potenzialmente riducendo la quantit\u00e0 di chiamate cadute. Inoltre sfoggia un nuovo schermo, denominato \"display retina \", che visualizza le immagini a 326 pixel per pollice. Durante la presentazione, Jobs inoltre ha illustrato anche il nuovo giroscopio interno del dispositivo. Sebbene ora utilizzi il processore di Apple A4, pi\u00f9 veloce, (impiegato dapprima sul tablet iPad), iPhone 4 vanta un' autonomia di sette ore di conversazione in versione 3G, fino a due ore in 3GS. Oltre alle caratteristiche di design, Jobs ha mostrato le nuove funzionalit\u00e0 di videochiamata offerte da iPhone 4. Tale funzione \u00e8 chiamata FaceTime e si connette ad altri iPhone 4 tramite Wi - Fi. Il telefono \u00e8 dotato di due fotocamere : una frontale per le video chat e una sul retro per scattare foto e riprendere altri video. La fotocamera sul retro ha una risoluzione di cinque megapixel, \u00e8 in grado di registrare video ad alta definizione e dispone di un flash a LED.L' iPhone 4 utilizzer\u00e0 l' ultimo sistema operativo mobile di Apple iOS 4. In origine \"iPhone OS \", iOS 4 \u00e8 stato introdotto da Apple nel mese di aprile e comprende funzionalit\u00e0 multitasking. Jobs definisce il nuovo software \"il pi\u00f9 avanzato sistema operativo mobile nel mondo \". iOS supporter\u00e0 iAd, il nuovo servizio di pubblicit\u00e0 mobile di Apple, che vedr\u00e0 la luce il 1 luglio. iPhone 4 sar\u00e0 disponibile dal 24 giugno in Stati Uniti, Regno Unito, Francia, Germania e Giappone. \u00c8 disponibile in due colori, bianco e nero, con due capacit\u00e0 di memorizzazione. La versione da 16 GB costa 199 $ e la versione da 32 GB 299 $. Il prezzo di iPhone 3GS scender\u00e0 a 99 $ e la vendita dell' iPhone 3G verr\u00e0 interrotta. iOS sar\u00e0 disponibile come aggiornamento software gratuito per gli utenti di dispositivi pi\u00f9 datati di Apple (compreso il 3GS), purch\u00e9 compatibili, dal 21 giugno. Negli Stati Uniti, iPhone 4 sar\u00e0 disponibile solo su rete cellulare AT & amp ; T, nonostante le richieste di Apple per l' utilizzo di iPhone con altri carrier, come Verizon. In termini di concorrenza, il dispositivo mobile BlackBerry \u00e8 ancora lo smartphone pi\u00f9 diffuso in questo momento. Apple inoltre si trova a far fronte a una serrata concorrenza da parte del sistema operativo Android di Google, il gigante del web, nonch\u00e9 da webOS di Palm. All' inizio di quest' anno, i telefoni Android hanno realizzato maggiori vendite rispetto a iPhone. Gli utenti di iPhone, tuttavia, rappresentano oltre la met\u00e0 dei navigatori su Internet con un browser mobile negli Stati Uniti. Jobs inoltre ha fatto notare che pi\u00f9 di cinque miliardi di applicazioni iOS, comunemente chiamate \"app \", sono state acquistate dall' App Store di Apple. L' App Store dispone attualmente di circa 225.000 diverse applicazioni in vendita.", "title": "Apple unveils iPhone 4 iOS 4 at Worldwide Developers Conference 2010.", "title_page": null, "title_rss": null, "url": null}