{"authors": [], "date_download": null, "date_modify": null, "date_publish": null, "description": "", "filename": "82597_First_A380_enters_commercial_service.xml", "image_url": null, "language": "en", "localpath": null, "source_domain": "82597_First_A380_enters_commercial_service", "text": "Eerste A380 op commerci\u00eble vluchten 17-Oct-07 Het was een mijlpaal in de geschiedenis van de luchtvaart : de eerste Airbus A380 landde om 18.40 uur (GMT + 8) op Changi International Airport in Singapore na een twaalfurige vlucht vanaf het Airbus Delivery Center. Het toestel werd opgewacht door zo' n 400 gasten, waaronder de heer Lee Hsien Loong, de premier van Singapore, in de binnenkort te openen Terminal 3 op Changi International Airport. In zijn speech loofde de premier Singapore Airlines (SIA), de nieuwe eigenaar van het toestel, en hij roemde het succes van SIA een als bron van trots voor alle inwoners van Singapore. Daarnaast zei hij dat de landing niet alleen een mijlpaal vormde voor SIA maar ook voor Changi International Airport, de voornaamste luchthaven in het land. Alle bestaande terminals zijn al geschikt voor de A380 en Terminal 3, waarvan de bouw SGD 1,75 miljard heeft gekost, opent volgend jaar in januari zijn deuren. De A380 vliegt op 25 oktober een speciale vlucht voor het goede doel van Singapore naar Sydney en begint op 28 oktober met de reguliere vluchten tussen Singapore en Sydney.", "title": null, "title_page": null, "title_rss": null, "url": null}