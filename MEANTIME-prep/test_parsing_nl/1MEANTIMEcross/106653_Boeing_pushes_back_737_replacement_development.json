{"authors": [], "date_download": null, "date_modify": null, "date_publish": null, "description": "", "filename": "106653_Boeing_pushes_back_737_replacement_development.xml", "image_url": null, "language": "en", "localpath": null, "source_domain": "106653_Boeing_pushes_back_737_replacement_development", "text": "Boeing stelt ontwikkeling van vervanging voor 737 uit 24-May-08 De Amerikaanse vliegtuigbouwer Boeing kondigde aan dat de ontwikkeling van een vervanger voor zijn 737 narrowbody-vliegtuig, waarmee twee jaar geleden is gestart, enkele jaren wordt uitgesteld omdat de technologie nog verder moet evolueren. Woordvoerster Sandy Angers zei dat het team dat is samengesteld de ontwikkeling te onderzoeken is samengevoegd met het productontwikkelingsteam erboven en niet meer naar specifieke ontwerpen zal kijken. Boeing zegt dat luchtvaartmaatschappijen 15-20 % verbetering eisen wil een nieuw vliegtuig commercieel levensvatbaar zijn. ``We hebben de ontwerpinspanningen verminderd en richten ons meer op technologische doorbraak,' ' zei Angers. ``We hebben technologische doorbraken nodig op het gebied van motoren, aerodynamica, materialen en andere systemen. Je kunt niet gewoon de 787 laten krimpen en dezelfde voordelen voor de narrowbody-markt verwachten. We staan voor moeilijke uitdagingen.' ' Een belangrijk verschil is dat het composietplastic voor de romp van de 787 niet zoveel gewicht zou besparen in een kleiner vliegtuig. De opleverdatum voor het vliegtuig ligt nu naar verwachting rond 2020 en niet in 2015, zoals eerder werd gehoopt. Dit valt samen met de datum waarop Airbus naar verwachting hun vervanging voor de A320 zal introduceren. Analisten voorspellen dat de ontwikkeling van de een de ontwikkeling van de ander zal aansporen. Boeing hoopte zijn vervanging klaar te hebben in 2012. Scott Carson, CEO van Boeing Commercial Airplanes, zei dat ``We onze onderzoeksinspanningen voortzetten tot we de juiste oplossing vinden. Het product moet 25 jaar meegaan.' ' Sinds 1967 zijn 5.700 exemplaren van de 737 opgeleverd en er staan nog 2.200 machines in bestelling, waardoor het vliegtuig tot minstens in 2014 in productie zal blijven. Het is de populairste machine van Boeing.", "title": null, "title_page": null, "title_rss": null, "url": null}