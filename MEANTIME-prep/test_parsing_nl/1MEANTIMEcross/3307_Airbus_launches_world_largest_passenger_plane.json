{"authors": [], "date_download": null, "date_modify": null, "date_publish": null, "description": "", "filename": "3307_Airbus_launches_world_largest_passenger_plane.xml", "image_url": null, "language": "en", "localpath": null, "source_domain": "3307_Airbus_launches_world_largest_passenger_plane", "text": "Airbus introduceert grootste passagiersvliegtuig ter wereld 18-Jan-05 Tijdens een ceremonie bijgewoond door meerdere prominente Europese politici en 5.000 vips, onthulde Airbus plannen voor de A380. Dit vliegtuig met twee verdiepingen biedt plaats aan 840 passagiers bij uitsluitend economyclass-stoelen (tegenover 550 bij de Boeing 747), of 555 mensen bij een reguliere indeling met drie verschillende klassen. Het nieuwe vliegtuig zal de 747 van rivaal Boeing van de troon stoten als' s werelds grootste passagiersvliegtuig. Met het aankomende nieuwe ontwerp, de 7E7, heeft Boeing niet als doel om de strijd aan te gaan met de A380, maar wordt er gestreefd naar een effici\u00ebntere en comfortabelere vlucht met 200-250 stoelen. No\u00ebl Forgeard, CEO van Airbus, verwacht dat er meer A380's verkocht zullen worden dan de 250 die nodig zijn om het break-even-punt voor het project te behalen. Er zijn op dit moment al 149 bestellingen voor het vliegtuig geplaatst. Airbus heeft goede hoop dat er in totaal meer dan 700 verkocht zullen worden. Momenteel worden er gesprekken gevoerd met China over mogelijke verkopen aldaar. De eerste testvlucht van het vliegtuig staat gepland voor begin maart, en de eerste commerci\u00eble vlucht stijgt naar verwachting medio 2006 op vanaf Changi Airport, Singapore. De Britse en Amerikaanse luchtvaartmaatschappij Virgin Atlantic heeft zes van deze vliegtuigen gekocht en heeft plannen om deze niet alleen van stoelen, maar ook van fitnessruimtes en bars te voorzien.", "title": null, "title_page": null, "title_rss": null, "url": null}