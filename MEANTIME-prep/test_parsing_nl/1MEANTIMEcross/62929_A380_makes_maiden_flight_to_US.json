{"authors": [], "date_download": null, "date_modify": null, "date_publish": null, "description": "", "filename": "62929_A380_makes_maiden_flight_to_US.xml", "image_url": null, "language": "en", "localpath": null, "source_domain": "62929_A380_makes_maiden_flight_to_US", "text": "Eerste vlucht van A380 naar V.S. 19-Mar-07 De Airbus A380, het grootste passagiersvliegtuig ter wereld, maakte zich maandag op om na een testvlucht te landen in de Verenigde Staten van Amerika. Een van de A380-machines vliegt van Frankfurt naar Chicago via New York en vervoert ongeveer 500 mensen. Volgens Airbus is dit de eerste keer dat het vliegtuig een min of meer normaal aantal passagiers vervoert, alhoewel de meesten werknemers van Airbus en het Duitse Lufthansa zijn. Op maandag vliegt een tweede A380 zonder passagiers naar Amerika. Dit wordt een vlucht van Qantas, die een route van Frankfurt naar Los Angeles LAX zal vliegen. Het toestel legt het eerste deel van de vlucht naar New York af onder een vluchtnummer van Lufthansa en komt om 12.30 uur EST (16.30 uur UTC) aan op John F. Kennedy airport in New York. De testvluchten worden gebruikt om alles door te meten, van het gemak waarmee het vliegtuig aankoppelt bij de gate tot de manier waarop de diner - en entertainmentservices tijdens de vlucht verlopen. De vliegtuigen worden pas in oktober met twee jaar vertraging opgeleverd aan Singapore Airlines, de eerste klant. Deze vertraging bij de productie van de A380 heeft Airbus meer dan 6 miljard dollar gekost. Airbus waarschuwde dat er meer kosten kunnen volgen. Deze financi\u00eble problemen hebben geleid tot een onlangs aangekondigd herstructureringsprogramma bij Airbus onder de titel Power8, waarbij 10.000 banen worden geschrapt en enkele fabrieken worden verkocht aan partners van Airbus. In Frankrijk gaan 4.300 arbeidsposities verloren, gevolgd door Duitsland met 3.700 banen, het Verenigd Koninkrijk met 1.600 banen en Spanje met 400 banen. De Belgische overheid heeft aangekondigd dat het maximaal 150 miljoen dollar (US $ 199 miljoen) aan ondersteuning zal bieden aan onderaannemers die leveren aan Airbus en duizenden werknemers hebben.", "title": null, "title_page": null, "title_rss": null, "url": null}