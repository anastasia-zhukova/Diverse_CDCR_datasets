{"authors": [], "date_download": null, "date_modify": null, "date_publish": null, "description": "", "filename": "5403_Boeing_allowed_to_bid_for_U.S._space_launch_contracts_again.xml", "image_url": null, "language": "en", "localpath": null, "source_domain": "5403_Boeing_allowed_to_bid_for_U", "text": "Boeing mag weer bieden op Amerikaanse ruimtevaartcontracten 06-Mar-05 De Amerikaanse luchtmacht kondigde aan dat de business units Launch Systems, Launch Services en Delta Program van Boeing weer mogen bieden op Amerikaanse ruimtevaartcontracten. Boeing was na een overtreding van de federale wet uitgesloten van deelname sinds 24 juli 2003. Er werd ontdekt dat het bedrijf duizenden pagina's documentatie van Lockheed Martin, de rivaal van Boeing bij de selectie van de leverancier voor eenmalige draagrakketten in 1998, in zijn bezit had. De USAF en Boeing hebben een voorlopige overeenkomst ondertekend om de belangen van de Amerikaanse luchtmacht te beschermen. Onder deze overeenkomst kan het verbod opnieuw worden ingesteld als Boeing wordt aangeklaagd of veroordeeld of als nieuw bewijs wordt gevonden. Boeing moet externe controle toestaan van de stappen die het bedrijf heeft genomen en kan de luchtmacht geen bijbehorende kosten in rekening brengen. De interne managementverantwoordelijkheden voor ethische bedrijfsvoering zijn aangepast. De Atlas V van Lockheed Martin en de Delta IV van Boeing zijn beide raketten voor eenmalig gebruik, die zijn ontworpen om de lanceringskosten van ruimtevaartuigen te verlagen.", "title": null, "title_page": null, "title_rss": null, "url": null}