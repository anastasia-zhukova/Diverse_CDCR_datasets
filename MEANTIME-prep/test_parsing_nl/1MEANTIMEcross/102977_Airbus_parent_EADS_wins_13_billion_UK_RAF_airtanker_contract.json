{"authors": [], "date_download": null, "date_modify": null, "date_publish": null, "description": "", "filename": "102977_Airbus_parent_EADS_wins_13_billion_UK_RAF_airtanker_contract.xml", "image_url": null, "language": "en", "localpath": null, "source_domain": "102977_Airbus_parent_EADS_wins_13_billion_UK_RAF_airtanker_contract", "text": "Airbus-eigenaar EADS verkrijgt RAF-contract tankvliegtuigen van 13 miljard pond 27-Mar-08 European Aeronautic Defence & Space NV (EADS), het moederbedrijf van de Europese vliegtuigbouwer Airbus, heeft een contract ter waarde van GBP 13 miljard verkregen om tankvliegtuigen aan de Engelse Royal Air Force (RAF) te leveren, die de bestaande verouderende vloot zullen vervangen. AirTanker Ltd., een consortium onder leiding van EADS, heeft een contract van 27 jaar getekend met het Engelse ministerie van defensie voor de levering van 14 nieuwe Airbus A330-200 passagiersvliegtuigen, die worden omgebouwd tot tanker. Ze worden aangekocht door AirTanker, die de commerci\u00eble leaserechten behoudt op vijf toestellen die 290 passagiers plus vracht kunnen vervoeren maar in de RAF-kleuren zullen vliegen. Ze vervangen huidige Lockheed Tristar en Vickers VC-10-machines. De eerste vliegtuigen worden in 2011 in gebruik genomen en de laatste vliegtuigen worden in 2016 geleverd. Rolls-Royce, dat deel uitmaakt van het consortium, levert motoren. Het Franse Thales levert elektronica, het Engelse Cobham in Wimborne produceert de tankapparatuur en VT Group in Southampton zorgt voor het servicemanagement. Vorige maand versloegen Northrop Grumman en EADS het Amerikaanse Boeing in de strijd om een enorm contract waaronder 179 tankers worden geleverd aan de Amerikaanse Air Force. Airbus heeft onlangs bovendien contracten getekend met de Royal Australian Air Force, de Royal Saudi Air Force en de UAE Air Force.", "title": null, "title_page": null, "title_rss": null, "url": null}