{"authors": [], "date_download": null, "date_modify": null, "date_publish": null, "description": "", "filename": "108294_Government_Accountability_Office_requests_rerun_of_US_Air_Force_tanker_bid.xml", "image_url": null, "language": "en", "localpath": null, "source_domain": "108294_Government_Accountability_Office_requests_rerun_of_US_Air_Force_tanker_bid", "text": "Government Accountability Office eist nieuwe aanbestedingsprocedure US Air Force tankvliegtuig 02-Jul-08 Op 18 juni verzocht de Amerikaanse Rekenkamer (GAO) om een nieuwe aanbestedingsprocedure voor het tankercontract van 40 miljard dollar voor de U.S. Air Force wegens grote tekortkomingen in het aanbestedingsproces. Dit brengt het plan van Northrop Grumman en EADS North America om de machines in Mobile in de Amerikaanse staat Alabama in elkaar te zetten in gevaar. Toen de Air Force op 29 februari Northrop Grumman, dat in Los Angeles is gevestigd, selecteerde om het vliegtuig te bouwen, vocht Boeing de toekenning formeel aan bij de Government Accountability Office omdat de evaluatie ten gunste van Northrop uitviel. De GAO bevestigde de klacht van Boeing alhoewel niet elke individuele claim werd toegekend. ``Op basis van de gegevens concludeerden wij dat de Air Force een aantal belangrijke fouten heeft gemaakt, die de uitkomst van deze nek-aan-nekrace tussen Boeing en Northrop Grumman kan hebben be\u00efnvloed,' ' zei Michael R. Golden, algemeen juridisch adviseur bij de GAO voor het aanbestedingsrecht. De GAO bracht een niet bindend advies uit om het aanbestedingsproces te heropenen, de bieders herziene offertes te laten indienen en de nieuwe offertes helemaal opnieuw te beoordelen. Dit proces kan een jaar of meer in beslag nemen. De Air Force moet binnen 60 dagen reageren op het advies van de GAO.", "title": null, "title_page": null, "title_rss": null, "url": null}