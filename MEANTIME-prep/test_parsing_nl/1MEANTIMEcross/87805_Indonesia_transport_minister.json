{"authors": [], "date_download": null, "date_modify": null, "date_publish": null, "description": "", "filename": "87805_Indonesia_transport_minister.xml", "image_url": null, "language": "en", "localpath": null, "source_domain": "87805_Indonesia_transport_minister", "text": "Indonesische minister van transport : luchtvaartmaatschappijen moeten geen Europese vliegtuigen kopen vanwege EU-sanctie 20-Dec-07 Jusman Syafii Djamal, de Indonesische minister van transport, heeft lokale luchtvaartmaatschappijen aangeraden geen vliegtuigen te kopen van Europese fabrikanten, waaronder Airbus. Dit is een directe reactie op het besluit van de Europese Unie (EU) om alle 51 Indonesische luchtvaartmaatschappijen op de zwarte lijst van luchtvaartmaatschappijen te zetten. De EU besloot Indonesisch luchtverkeer te verbieden op basis van een aantal ongelukken in Indonesi\u00eb, waaronder twee grote rampen dit jaar : het verlies van Adam Air vlucht 574 en van Garuda Indonesia vlucht 200, waarbij respectievelijk 102 en 21 mensen om het leven kwamen. ``We hoeven geen vliegtuigen van Europa te kopen zolang het verbod blijft bestaan,' ' zei Djamal volgens Detik.com terwijl Xinhua het citaat als volgt vertaalde : ``Zolang het verbod blijft bestaan, is het beter dat we geen vliegtuigen] van Europa kopen.' ' ``Als vliegtuigen in Europa worden aangekocht en als Indonesische geregistreerd], vrezen we dat we toestellen niet naar Indonesi\u00eb mogen vliegen omdat de vliegtuigen van Indonesische luchtvaartmaatschappijen niet boven Europa mogen vliegen,' ' verklaarde hij. Djamal maakt zich zorgen dat Europese vliegtuigen in plaats daarvan voorafgaand aan registratie naar Indonesi\u00eb zouden moeten worden gevlogen, wat de kosten zou verhogen. De verklaring, die al twee weken geleden naar luchtvaartmaatschappijen is verstuurd, werd voorgelezen tijdens een gezamenlijke persconferentie met Jusuf Kalla, de Indonesische Vice-president, in Jakarta. Djamal zei tegen journalisten dat de beste optie volgens hem was het verbod op te heffen. ``De gemakkelijkste manier is om het verbod op te heffen omdat het ingaat tegen het principe van het open luchtruimbeleid,' ' zei hij. De Indonesische President Susilo Bambang Yudhoyono heeft al een diplomatiek bezoek aan Europa uitgesteld en noemde het verbod als reden. De president vliegt normaal in een toestel Garuda Indonesia, de nationale luchtvaartmaatschappij. De Europese Commissie besprak de zwarte lijst in Brussel op 28 november. Alhoewel het verbod op de Pakistaanse maatschappij Pakistan International Airlines en het Surinaamse Blue Wing Airlines werd opgeheven, werden de sancties tegen Indonesische luchtvaartmaatschappijen in stand gehouden. Veel lokale maatschappijen willen hun vloot uitbreiden, waarbij ook de toestellen van Airbus in overweging worden genomen. Met name Airbus brengt extra kosten in rekening om een vliegtuig naar Indonesi\u00eb te brengen voor registratie. ``Indonesische luchtvaartmaatschappijen die het vliegtuig (van Airbus) in Europa aankopen moeten US $ 200.000 aan extra kosten betalen,' ' zei Djamal. ``Daarom raden we af toestellen van Europa te kopen. Zolang het EU-verbod blijft gelden, worden er extra kosten in rekening gebracht.' ' Hij gaf wel aan dat hij geen bezwaar heeft tegen aankoop van het vliegtuig als de fabrikant zelf de kosten wil betalen. Ook bevestigde hij dat er geen Indonesische agenten naar Europa worden gestuurd om de situatie te helpen oplossen.", "title": null, "title_page": null, "title_rss": null, "url": null}