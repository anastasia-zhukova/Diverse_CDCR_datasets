{"authors": [], "date_download": null, "date_modify": null, "date_publish": null, "description": "", "filename": "191597_Apple_swamped_by_iPhone.xml", "image_url": null, "language": "en", "localpath": null, "source_domain": "191597_Apple_swamped_by_iPhone", "text": "Apple overweldigd door iPhone 4 pre-orders 16-Jun-10 Op dinsdag konden alvast hun bestelling plaatsen voor de onlangs aangekondigde iPhone 4, waarbij Apple en AT & T overweldigd raakten door de hoeveelheden. Veel kopers konden moeilijk verbinding maken met de website en klantenservice van Apple. Sommigen konden hun online bestelling niet verzenden en anderen moesten door de problemen online lang wachten in de Apple Store. Enkele klanten meldden dat Apple een bandje afspeelde op de telefoonlijn, waarin werd gevraagd om op een later tijdstip terug te bellen en twitterden over hun ervaring. Sinds de eerste iPhone in 2007 werd uitgebracht, hebben zowel Apple als AT & T problemen gehad bij de introductie van elk nieuw apparaat. Het lijkt erop dat de haperingen vandaag ontstonden in het transactiegoedkeuringsproces, het punt waar Apple gegevens overdraagt aan de AT & T-servers. Andere winkeliers, waaronder Best Buy en Radio Shack, leken geen last te hebben van deze problemen. Vertegenwoordigers van verscheidene Apple Stores in Amerika zeiden dat kopers het morgen nog eens konden proberen. De bedrijven gaven geen offici\u00eble verklaring af over de technische problemen. De iPhone 4 is de nieuwste iPhone en werd minder dan twee weken geleden door Apple CEO Steve Jobs gedemonstreerd tijdens de Worldwide Developer' s Conference van 2010. De smartphone wordt op 24 juni uitgebracht in de Verenigde Staten en gaat vanaf US $ 199, - kosten. Ben Reitzes van Barclays Capital schatte dat rond het eind van het huidige financi\u00eble kwartaal, dat eindigt op 26 juni, meer dan acht miljoen iPhones zullen zijn verkocht. De aandelen van Apple Inc. stegen gisteren op de beurs met US $ 5,41, waarmee de koers dit jaar al 23 procent is gestegen.", "title": null, "title_page": null, "title_rss": null, "url": null}