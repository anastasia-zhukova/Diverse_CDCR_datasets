{"authors": [], "date_download": null, "date_modify": null, "date_publish": null, "description": "", "filename": "199629_Apple_executive_leaves.xml", "image_url": null, "language": "en", "localpath": null, "source_domain": "199629_Apple_executive_leaves", "text": "Hooggeplaatst manager bij Apple verlaat bedrijf na antenneproblemen iPhone 4 09-Aug-10 Mark Papermaster, de manager bij Apple Inc. die toezicht houdt op hardware engineering van de iPhone, is weg bij het bedrijf. Dit volgde op de kritiek die Apple vorige maand kreeg vanwege de positie van de antenne op het meest recente model van de iPhone, de iPhone 4. Apple bevestigde dat Papermaster (49) het bedrijf had verlaten maar wilde niet zeggen of hij uit eigen beweging wegging of was ontslagen. Papermaster wilde geen commentaar geven op de situatie. \"Volgens The New York Times, die het nieuws over zijn vertrek openbaarde, zei een anonieme persoon \"\" met directe kennis over de situatie \"\" dat de manager was weggewerkt vanwege meerdere hardwareproblemen, waarvan een deel te maken had met de antenne van de iPod Touch. \"Toen Apple CEO Steve Jobs de iPhone 4 voor het eerst introduceerde, prees hij het antenneontwerp van het apparaat. Veel consumenten meldden echter dat wanneer de telefoon op een bepaalde manier werd vastgehouden, de ontvangst verslechterde en het gesprek in bepaalde gevallen werd afgebroken. \"De reactie van Apple op dit probleem, dat door de media \"\" Antennagate \"\" werd genoemd, bestond in eerste instantie uit een aanbeveling de telefoon anders vast te houden. \"Later vonden ze een gerelateerde software glitch, waardoor de signaalsterkte onjuist werd aangegeven door het apparaat. \"Tijdens een persconferentie op 16 juli zei Jobs dat alle kopers van een iPhone 4 recht hadden op een gratis hoes of \"\" bumper, \"\" die het signaalprobleem vermindert. \"Gebaseerd op uitspraken van mensen die bekend zijn met de situatie meldde The Wall Street Journal dat Papermaster uit het bedrijf is gewerkt omdat hij niet binnen de bedrijfscultuur van Apple paste. Deze bronnen zeiden dat Papermaster niet gewend was aan het milieu en de bedrijfspolitiek en niet over de creativiteit beschikte, die het bedrijf wil zien. Ze zeiden daarnaast dat het Jobs was, niet Papermaster, die het besluit nam verder te gaan met de ontwikkeling van de iPhone 4 terwijl het bedrijf al een jaar geleden op de hoogte was van mogelijke signaalproblemen door de plaatsing van de antenne. Papermaster wordt opgevolgd door Bob Mansfield, senior vice president for engineering bij Apple. Mansfield was al betrokken bij de ontwikkeling van de iPhone en hield toezicht op het ontwerp van de processor en het scherm. Papermaster was sinds november 2008 in dienst bij Apple maar mocht van de rechtbank niet aan het werk tot april 2009. Hij had daarvoor een hoge positie bekleed bij IBM, waar hij 25 jaar werkte. IBM begon een rechtszaak tegen Papermaster in een poging hem weg te houden bij Apple, maar kwam tot een schikking nadat hij voor de rechtbank verklaarde dat hij geen bedrijfsgeheimen van IBM had onthuld aan Apple.", "title": null, "title_page": null, "title_rss": null, "url": null}