{"authors": [], "date_download": null, "date_modify": null, "date_publish": null, "description": "", "filename": "10450_Apple_Computer_CEO.xml", "image_url": null, "language": "en", "localpath": null, "source_domain": "10450_Apple_Computer_CEO", "text": "Apple Computer CEO Steve Jobs geeft opening keynote op WWDC 2005 06-Jun-05 Apple Computer CEO en medeoprichter Steve Jobs gaf afgelopen maandag zijn jaarlijkse opening keynote tijdens de World Wide Developers Conference (WWDC), die wordt gehouden in het Moscone Center in San Francisco, Californi\u00eb. Hij kondigde naadloze integratie van podcasting met iTunes aan en zei tot ieders verbazing dat toekomstige Apple Macintosh-computers worden voorzien van Intel-processors. Jobs verwelkomde iedereen bij het evenement en zei dat er 3.800 deelnemers waren. Er zijn 500 Apple-engineers aanwezig op wat hun grootste ontwikkelaarsbijeenkomst in het afgelopen decennium is. Er zijn meer dan 500.000 ontwikkelaars van Apple-programma \u2018 s (apps). Jobs zei dat Apple 109 winkels heeft die samen goed zijn voor 1 miljoen bezoekers per week en een omzet van $ 500 miljoen per jaar. Het marktaandeel van Mac is in de afgelopen 9 maanden 82 % gestegen. Jobs praatte daarna over een onderwerp dat de aandacht trekt : Podcasting. Steve noemde podcasting \"Wayne' s World voor de radio \". Hij noemde het \"de meest populaire ontwikkeling op de radio \"en \"spannend \". Er zijn meer dan 8.000 podcasts. Steve Jobs meldde dat een automatisch abonnement op podcasting naadloos wordt ingebouwd in iTunes en iPod. Daarnaast kondigde hij aan dat QuickTime 7 binnenkort wordt uitgebracht voor Windows. Vervolgens zei Jobs dat in de 6 weken sinds Tiger op de markt is, er al 2 miljoen exemplaren zijn verkocht. Hij demonstreerde de Wikipedia Dashboard widget. Steve meldde dat Mac OS X Leopard wordt uitgebracht in 2007, rond dezelfde tijd als Longhorn van Microsoft. Verrassend nieuws was dat Macintosh-computers in de toekomst net als Windows-machines zullen worden voorzien van Intel processors, waarmee een eind komt aan het elfjarige samenwerkingsverband met IBM en Motorola. Er wordt gezegd dat dit komt doordat Apple steeds gefrustreerder raakt over het onvermogen van IBM om snellere en koelere processoren te leveren, alhoewel het interessant is om te melden dat Intel onlangs Digital Rights / Restrictions Management (DRM) heeft ingebouwd in zijn laatste processoren. Hij zei dat deze' overgang' begin volgend jaar zou plaatsvinden. Jobs zei dat Mac OS X \"een geheim dubbelleven \"had gehad en OS X \"al vijf jaar is gecompileerd voor Intel-processoren]. \"Hij sprak over hoe makkelijk het is voor ontwikkelaars om hun Mac-apps naar Intel (x86) -processoren te porteren. Bestaande PowerPC-programma \u2018 s kunnen dankzij een nieuwe Apple-technologie draaien op Intel-processoren. Hij zei dat Apple \"zich klaarmaakt \"voor de overgang van PowerPC naar Intel.", "title": null, "title_page": null, "title_rss": null, "url": null}